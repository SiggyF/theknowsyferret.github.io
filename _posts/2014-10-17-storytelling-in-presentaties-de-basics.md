---
layout: post
title: "Storytelling in presentaties: de basics"
description: " De basics van storytelling. Hoe bereid je je voor? Hoe
begin je het verhaal? Wat doe je tijdens het verhaal en hoe eindig je?"
modified: 2014-10-17 12:22:12 +0200
tags: [presenteren, storytelling, communicatie]
image:
  feature: 
  credit: 
  creditlink: 
comments: true
share: true
---

<figure>
<img src="/images/storytelling.jpg" alt="Het geheim van storytelling volgens John Steinbeck">
<figcaption>Foto:<a href="http://bit.ly/1tzi99k"> Jill Clardy</a>
</figcaption>
</figure>

Storytelling helpt je bij het uitdragen van je boodschap tijdens een
presentatie. Door het vertellen van een verhaal blijft je boodschap
beter hangen bij het publiek. <br><br>
Maar hoe bereid je je voor? Hoe begin je jouw
verhaal? Hoe gedraag je je tijdens het verhaal en hoe beëindig je het?<br><br>
Dit alles vertel ik je in deze blogpost. 


## De voorbereiding

#### De doelgroep
Als eerste moet je weten wie de doelgroep is. Wat is de samenstelling
(sekse, leeftijd, culturele achtergrond, …)? Wat vinden zij leuk en
wat niet? Wat weten zij al? Wat vinden zij interessant? Leef je in en
zorg dat het verhaal aansluit op wat er bij de doelgroep leeft.

#### Het kiezen van een verhaal
Het beste is om een persoonlijk verhaal te vertellen. Het voordeel
hiervan is dat je het verhaal niet uit je hoofd hoeft te leren. Je
kent het immers al van A tot Z en het verhaal is echt. Hierdoor kom je
authentiek over.

Ben je een gevorderde storyteller, dan kun je ook verhalen van anderen vertellen. Zorg wel dat je duidelijk aangeeft van wie het verhaal dan is. 
Daarnaast kun je als gevorderde putten uit verschillende beschikbare verhalen, anekdotes en fabels op het internet.

#### Denk aan je kernboodschap
Of je nu een persoonlijk verhaal kiest of het verhaal van een ander,
zorg er voor dat het verhaal een boodschap heeft dat overeenkomt met
hetgeen je het publiek daadwerkelijk mee wilt geven.

#### De geheimen van een goed verhaal
Een goed verhaal voldoet aan de volgende kenmerken:<br>

_Tijd_<br>
Wanneer speelt het verhaal zich af? Hou een chronologische volgorde
aan. Hiermee kan het publiek het verhaal goed plaatsen en
onthouden.<br>

_Personages_<br>
Wie zijn de hoofdrolspelers? Beschrijf ze, zodat iedereen zich hier
een voorstelling van kan maken.<br>

_Proleem/conflict_<br>
Zorg voor een realistisch probleem of conflict. 
Tegen welk probleem lopen de hoofdrolspelers op? Dit vormt de essentie
van ieder verhaal. Zonder (realistisch) probleem of conflict heeft,
heb je geen verhaal!<br>

_Oplossing_<br>
Hoe lossen de hoofdpersonen het conflict/probleem op? De oplossing
moet het publiek  helpen om alledaagse problemen op te lossen.<br>

_Verandering_<br>
De hoofdpersonen moeten veranderen door het conflict/probleem. Hoe
zien de hoofdpesonen de wereld nu? Hoe kijken ze nu tegen de dingen
aan?<br>

_Kernboodschap_<br>
Ieder verhaal moet een boodschap hebben. Ga na welke boodschap het
publiek moet onthouden na het vertellen van jouw verhaal. Wat moet hen
bij blijven? Wat is de moraal?<br>


#### Hou het kort
Hou je verhaal kort. Vaak maken we lange zinnen. Bij storytelling
hebben korte zinnen echter meer effect. Daarnaast geldt: hoe langer je
verhaal, hoe groter de kans dat je dingen vertelt die er niet toe
doen. Dit leidt af van jouw verhaal.

#### Actief taalgebruik
Gebruik <a href="http://www.taalwinkel.nl/taalhulp/gebruik-waar-mogelijk-actieve-zinnen/">actieve zinnen</a>. 

#### Gebruik beschrijvende woorden
Als je een verhaal vertelt, doe dat dan met beschrijvende
woorden. Beschrijvende woorden helpen namelijk bij het visualiseren
van het verhaal, waardoor het verhaal beter blijft hangen. Kortom,
laat je publiek het verhaal horen, zien en voelen.

Vergelijk:<br>
“_Koos is geen aardige man_” versus  <br>
“_Koos gooide de deur open, stormde naar buiten en gaf een harde schop tegen de lantaarnpaal_.”

#### Hoeveel verhalen?
Je kunt er bij een presentatie voor kiezen om 1 of meerdere verhalen
te vertellen. In het eerste geval bestaat je hele presentatie uit 1
verhaal. In het andere geval vertel je een verhaal per thema of
boodschap.

## Hoe begin je met je verhaal?
Als je een verhaal wilt vertellen, dan kun je op drie manieren
beginnen:<br>
<ol>
<li><i>Neem het publiek mee op reis</i><br>
“Stel je eens voor dat…”, “Laten we een stap terug in de tijd
nemen…” </li>
<li><i>Maak het persoonlijk</i><br>
Deel een onderdeel van je leven met het publiek.</li>
"MIjn vrouw denkt dat ik...", "De telefoon ging. Het was..."</li><br>
<li><i>Stel een retorische vraag</i><br>
Serieus of minder serieus, maakt niet uit. Het doel is om de aandacht
van je publiek te pakken.<br>
“Wie bepaalt wat mode is en wie niet?”,
“Moeten wij ons zorgen maken om anderen?”</li><br>
</ol>

## Tijdens het verhaal
Maak gebruik van emotie. Laat  fysiek zien hoe de hoofdpersonen zich
voelen. Laat de emoties passen bij het verhaal.  Gebruik hiervoor passende handgebaren en gezichtsuitdrukkingen. Daarnaast kun je de
snelheid van praten beïnvloeden: praat snel of langzaam voor het uiten
van verschillende emoties.

## Het verhaal beëindigen
Bij het beëindigen van het verhaal zeg je niet dat het verhaal is afgelopen, maar laat je dit merken door een pauze in te lassen of het spreektempo en lichaamstaal te veranderen.
<br><br>

Maak jij weleens gebruik van storytelling in presentaties? Deel je ervaringen!







