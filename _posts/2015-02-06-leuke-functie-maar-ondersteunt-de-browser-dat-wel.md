---
layout: post
title: "Leuke functie, maar ondersteunt de browser dat wel?"
description: "HTML(5), CSS, SVG en Javascript API komen regelmatig met
nieuwe webfunctionaliteiten, maar hoe kom je er nu achter of browsers
deze nieuwe functionaliteiten ook ondersteunen? Hier is een 2-stappenplan."
modified: 2015-02-06 11:07:54 +0100
tags: [browserondersteuning, nieuwe webfunctionaliteiten, HTML5, CSS3, JavaScript API, SVG]
image:
  feature: 
  credit: 
  creditlink: 
comments: true
share: true
---

<figure>
<img src="/images/vraag.jpg" alt="Vraag: Leuke functie, maar
ondersteunt de browser dat wel?">
<figcaption>Foto: <a href="http://bit.ly/16oiHUU">Roland O'Daniel</a></figcaption>
</figure>

HTML(5), CSS, SVG en Javascript API komen regelmatig met nieuwe webfunctionaliteiten.
Hiermee vervangen zij eerdere (complexere) functies en komen zij tegemoet aan de nieuwe technologische ontwikkelingen en de wensen van internetgebruikers.
Kortom, wie met deze broncodes om weet te gaan, kan zijn website efficiënter inrichten en in de pas blijven lopen met de allernieuwste ontwikkelingen. 

De vraag is echter of ook je gebruikers van deze webfunctionaliteiten kunnen profiteren. 
Hoe kun je er nou achter komen of hun browser deze nieuwe
functionaliteiten ook ondersteunt? Hier is mijn 2-stappenplan.

<h2>1. Welke browsers gebruiken mijn bezoekers?</h2>
Voordat je enthousiast allerlei nieuwe webfunctionaliteiten gaat implementeren, is het verstandig om eerst eens te kijken naar het browsergebruik onder je bezoekers. 

Om er achter te komen van welke browsers je bezoekers gebruik maken en
in welke mate, kun je terecht bij Google Analytics.<br>
Ga hiervoor naar “Rapportage” en stel de tijdsperiode in waarover je informatie wilt verzamelen. Klik vervolgens op de link “Browser” onder de subkop “Systeem”. 

<figure>
<img src="/images/browseroverzicht.png" alt="Browsers waarmee
bezoekers The Knowsy Ferret bezoeken">
<figcaption>De browsers die de bezoekers van The Knowsy Ferret gebruiken</figcaption>
</figure>

Je ziet nu aan de rechterkant een overzicht van de browsers waar jouw bezoekers gebruik van maken, gerangschikt naar de mate van gebruik. 
Daarnaast toont het overzicht het aantal sessies waarin gebruik is
gemaakt van deze browsers en laat het zien in hoeveel procent van het
totale aantal sessies van deze browser gebruik is gemaakt.

<h2>2. Welke webfunctionaliteiten ondersteunen deze browsers?</h2>
Nu je weet van welke browsers je bezoekers gebruik maken, kun je gaan
bekijken welke webfunctionaliteiten elke afzonderlijke browser
ondersteunt. Een handige website hiervoor is <a
href="http://caniuse.com/">caniuse.com</a>.<br>
De site biedt op dit gebied een enorme hoeveelheid informatie en is zeer makkelijk in gebruik. Daarnaast geeft het de zoekresultaten op een duidelijke wijze weer. 

Hieronder volgt een selectie van de vele mogelijkheden die de site
biedt:

<h4>Importeer je eigen Google Analytics gegevens</h4>
De website maakt het mogelijk om je eigen Google Analytics statistieken te importeren. Op deze manier kun je in een handomdraai zien in hoeverre jouw bezoekers profiteren van de nieuwe webfuncties. Bovendien kun je de uitkomst direct vergelijken met het wereldwijde gemiddelde. 

In het artikel “<a href="http://www.sitepoint.com/caniuse-com-your-website-statistics/">How to use your own web statistics on caniuse.com</a>” van Sitepoint, lees je precies hoe dit importeren in zijn werk gaat.

<h4>De huidige browserversies zijn duidelijk herkenbaar</h4>
De huidige browserversies zijn duidelijk te herkennen aan de zwarte rand of de ietwat donkere achtergrond. Handig als je alleen de meest recente versies met elkaar wilt vergelijken of als je wilt weten welke browserversie de meest recente is. 

<h4>Vergelijk oude en toekomstige browserversies</h4>
De website geeft niet alleen aan of de huidige browserversies de webfunctionaliteiten ondersteunen, maar doet dit ook voor oudere en zelfs toekomstige versies.

<h4>Vergelijk meerdere browsers tegelijk</h4>
Onder de tab “Compare Browsers” kun je zelf aangeven welke browsers en
browserversies je met elkaar wilt vergelijken en op welke categorieën:
CSS3, HTML, SVG, Javascript API of overig.

<h4>Zoek op webfunctionaliteit</h4>
Wil je niet zoeken op browser, maar op functionaliteit? Ook dat is mogelijk. Als je de naam van de nieuwe functionaliteit kent, dan kun je die direct intypen achter de vraag “Can I use...?”, welke bovenin op het scherm staat. Door de handige automatische aanvulling is het intypen van de eerste letters van de functienaam voldoende. 


Een andere manier om op webfunctionaliteit te zoeken, is door gebruik te maken van de tab “Index”. Alle nieuwe functies staan hier op alfabetische volgorde onder de verschillende categorieën. 

<h4>Zoek de browserondersteuning per land en vergelijk landen onderling</h4>

<em>Browserondersteuning per land</em><br>
Sommige websites zijn internationaal georiënteerd of hebben veel
buitenlandse bezoekers. Caniuse.com maakt het mogelijk om de
ondersteuningscapaciteiten van de verschillende browsers en
browserversies per land te bekijken.

Ga hiervoor naar “Settings” en vink in de linkerkolom in het veld
“From geography:” het land aan waarvan jij de browserondersteuning
wilt zien. Klik vervolgens op “import” achter het veld om de gegevens
te laten importeren. Ga daarna naar het veld “Source” en vink daar het
zojuist gekozen land aan.<br>

<figure>
<img src="/images/caniuse-audioelement.png" alt="Browseronderateuning
voor het Audio element (HTML5)">
<figcaption>Uitgelicht: in Nederland kan bijna 98 procent van de
internetgebruikers geluid op webpagina’s horen, zonder gebruik te
hoeven maken van een speciale plug-in. Bijna alle geselecteerde
browsers ondersteunen namelijk het Audio element (HTML5).</figcaption>
</figure>

Je krijgt nu een scrollbaar overzicht met informatie over de mate waarin
verschillende browsers specifieke webfunctionaliteiten
ondersteunen. Dit alles staat op alfabetische volgorde.<br>
Voor een vernauwing van de resultaten kun je onderin de
linkerkolom via “Browsers” en “Categories” zelf aangeven welke
browsers je met elkaar wilt vergelijken en naar welke categorie
webfunctionaliteiten je voorkeur uitgaat.

Een ander leuk resultaat in het overzicht is het percentage
internetgebruikers dat van deze nieuwe webfunctie profiteert of
gebruik kan maken.

<em>Browserondersteuning voor verschillende landen bekijken</em><br>
Een andere handige optie is om landen onderling te vergelijken op de
ondersteuning van verschillende webfunctionaliteiten. Dit gaat op
dezelfde manier als ik hierboven beschreef:

Importeer simpelweg de landen waarin je nog meer geinteresseerd bent
en klik op “importeren”. Geef vervolgens onder “Browser” aan welke
soort webfunctionaliteiten je wilt bekijken.

<figure>
<img src="/images/caniuse-audioelement-int.png" alt="Internationale browseronderateuning
voor het Audio element (HTML5)">
<figcaption>Uitgelicht: in Nederland kan 97.8% van de
internetgebruikers geluid op webpagina’s horen, zonder gebruik te
hoeven maken van een speciale plug-in. In China is dit "slechts" 77.7%
procent.<br>
Wie op "Usage relative" klikt en de "Source" links op de webpagina aanpast om
Nederland met China te vergelijken, kan zien dat dit komt doordat relatief veel Chinezen nog gebruik maken van
IE 8.0, welke geen ondersteuning biedt aan dit element.</figcaption>
</figure>

Wederom krijg je een scrollbaar overzicht met informatie over de mate waarin
verschillende browsers specifieke webfunctionaliteiten
ondersteunen. Rechts bovenin het scherm vind je alle landen terug die je zojuist
hebt aangevinkt. Daarachter staat hoeveel
procent van de internetgebruikers een browser(versie) heeft die deze
functionaliteit ondersteunt. 

Om de verschillende landen onderling te kunnen vergelijken op
browserondersteuning, ga je vervolgens naar de linkerkolom en verander
je de “Source”. Daar vind je alle geselecteerde landen terug. Ga
vervolgens naar het land waarvan je de browserondersteuning wilt zien
en vink deze aan. De browsergegevens van dat land worden nu
weergegeven.

Helaas is het op dit moment nog niet mogelijk om de browserondersteuning van meerdere landen direct te vergelijken binnen een en hetzelfde overzicht. Hopelijk komt de website hier nog mee. Tot die tijd is het switchen van land of de gewenste landgevens in verschillende tabbladen te openen. 

<h4>Eindeloze bron van informatie</h4>
Zoals gezegd, zijn dit slechts een aantal dingen die je met de website Caniuse.com kunt bekijken. Ga dus vooral lekker spelen met alle opties en bekijk welke voordelen de site nog meer heeft!

<br><br>
Ken jij nog andere handige vergelijkingssites of heb je zelf nog goede tips om de browserondersteuning te bepalen? Ik hoor het graag!
