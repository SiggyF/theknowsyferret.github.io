---
layout: post
title: "In 4 stappen naar de perfecte perslijst"
description: "Voor het versturen van een persbericht heb je adressen
nodig. Die kun je kopen, maar ook prima zelf samenstellen!"
modified: 2015-01-28 11:54:06 +0100
tags: [perslijst,marketing,pers]
image:
  feature: 
  credit: 
  creditlink: 
comments: true
share: true
---
<figure>
<img src="/images/pr.jpg" alt="free publicity is makkelijk met een handige perslijst">
<figcaption>Foto: <a href="http://bit.ly/1wrECk5">Niuton may</a></figcaption>
</figure>

Je hebt een persbericht geschreven en wilt deze versturen. Hiervoor heb je adressen nodig. Niet zomaar adressen, maar adressen van redacties en journalisten die echt op jouw bericht zitten te wachten. Dit vergroot immers de kans dat jouw bericht de aandacht krijgt die het verdient en dus de kans op publicatie. Maar hoe kom je nu aan een goede perslijst? 

Hieronder vind je een 4-stappenplan voor het opstellen van de perfecte
perslijst.

<h2>1. Doelgroepanalyse</h2>

<h3>Wie is mijn doelgroep?</h3>
Als eerste bepaal je wie je doelgroep is. Soms is er een duidelijke doelgroep. Soms bestaat je doelgroep echter uit mensen met verschillende kenmerken: een heterogene doelgroep. Deze doelgroep verdeel je dan onder in kleinere, homogene doelgroepen op basis van bijvoorbeeld hun koopgedrag, inkomen, opleiding of woonplaats. 


<h3>Van welke media maakt mijn doelgroep al gebruik?</h3>
Als je de doelgroepen hebt bepaald, ga je kijken naar de media die zij op dit moment gebruiken. Vaak weet je uit ervaring welke media dit zijn. Deze kun je dus alvast op een lijstje zetten. Hou er wel rekening mee dat elke doelgroep gebruik maakt van andere media. Maak daarom voor iedere doelgroep een aparte lijst aan.<br>
Als organisatie hou je natuurlijk ook bladen en tijdschriften bij op
jouw vakgebied. Ook deze kun je aan een lijst toevoegen.

<h2>2. Contactgegevens verzamelen en nieuwe media vinden</h2>
De tweede stap is het verzamelen van contactgegevens en het vinden van
nieuwe media.

<h3>Welke contactgegevens verzamel je?</h3>
Wat betreft de contactgegevens is het belangrijk in ieder geval de
volgende informatie te verzamelen:<br>
<ul>
<li>E-mailadressen en telefoonnummers van de redactie.</li>
<li>De deadlines van verschillende media.</li>
Kranten hebben deadlines van een dag of een week. Tijdschriften lopen vaak vooruit en kennen deadlines van weken of maanden. 
<li>E-mailadressen en telefoonnummers van specifieke journalisten en
redacteuren. Redacteuren en journalisten hebben allemaal hun eigen interessegebieden waar ze graag over schrijven en publiceren. Door je in hun werk te verdiepen, kun je achterhalen welke onderwerpen zij interessant vinden. Heb je een match tussen jouw doelgroep, onderwerp en een redacteur/journalist gevonden? Probeer dan zijn of haar e-mailadres en telefoonnummer te achterhalen. Je vergroot hiermee de kans dat je persbericht aandacht krijgt.</li> 
</ul>

<h3>Ga op onderzoek uit</h3>

<em>Wat doet de concurrent?</em><br>
Ieder bedrijf heeft concurrenten die regelmatig in de media staan. Kijk eens in welke media zij staan, in welke krantenrubrieken en tijdschriften zij staan en welke bloggers over hen schrijven. 

<em>Struin het internet af</em><br>
Vanachter je bureau kun je gebruik maken van het internet. Surf naar de websites van de media die je in stap 1 hebt opgeschreven en ga op zoek naar de e-mailadressen en telefoonnummers van redacties, journalisten en bloggers. 
Naast het achterhalen van contactgegevens biedt het internet ook mogelijkheden om nieuwe media te vinden. Browse eens op wat onderwerpen die voor jou en jouw doelgroepen relevant zijn. Wellicht vind je dan interessante kranten, regionale bladen, tijdschriften, blogs of nieuwssites.

<em>Loop eens een boekenwinkel in</em><br>

<figure class="floatright">
<img src="/images/tijdschriftenwand.jpg" alt="Blader eens wat
tijdschriften door">
<figcaption>Foto: <a href="http://bit.ly/1uApzVm">Dinges#67</a></figcaption>
</figure>

Een andere manier om nieuwe media te ontdekken en contactgegevens te achterhalen is door gewoon een boekenwinkel binnen te lopen. Sla eens wat bekende, maar zeker ook onbekende tijdschriften, glossy’s en kranten open. Lees de rubrieken. Zie je duidelijke raakvlakken met jouw vakgebied? Dan kun je de gegevens in de colofoon overnemen en de media aan je lijst toevoegen. 

<em>Radio en televisie</em><br>
Naast gedrukte en online media zijn er ook radio- en
televisieprogramma’s die interessant kunnen zijn. De adressen van de
redacties van dit soort programma’s zijn gemakkelijk via het internet
te achterhalen.

<h3>Maak gebruik van gratis online hulpmiddelen</h3>
Op internet zijn meerdere gratis hulpmiddelen te vinden die jou kunnen
helpen bij het vinden van relevante media. Bekende voorbeelden hiervan
zijn het <a href="https://www.handboeknederlandsepers.nl/">Handboeknederlandsepers.nl</a> en <a href="http://www.missmag.nl/">Missmag.nl</a>. 

<em>Handboek Nederlandse Pers</em><br>
Deze online dienst is niet gratis, maar kent wel een handige zoekfunctie die dat wel is.<br>
Vul een titel, mediasoort en doelgroep in en er rolt een handige lijst met namen van relevante media uit. Ook is het mogelijk om naar journalisten te zoeken.<br>
Heb je een abonnement op deze dienst, dan kun je de lijst opslaan en direct profiteren van allerlei soorten informatie, zoals tarieflijsten, advertentiekosten en oplagegegevens.<br> 
Heb je geen abonnement? Dan krijg je niet alle informatie te zien. Wel kun je een altijd een screenshot maken van de lijst en op basis hiervan de contactgegevens online opzoeken. 


<em>MissMag</em><br>

<figure class="floatright">
<img src="/images/missmag.png" alt="Screenshot van de website missmag.nl">
<figcaption>Bron: <a href="http://www.missmag.nl/">Missmag</a></figcaption>
</figure>
Op deze online dienst vind je gegevens van Nederlandse magazines, vak- en dagbladen. Binnen deze categorieën kun je zoeken <br>op specifieke doelgroepen, branches, en regio’s.<br>
Verder geeft de site informatie over de gemiddelde oplage, verschijningsfrequentie, <br>het formaat, de consumentenkosten en de contactgegevens van de uitgever. 

<h3>Vergeet social media niet</h3>
Om er achter te komen welke media, bloggers en journalisten op jouw vakgebied schrijven, kun je ook gebruik maken van social media. De meesten van hen hebben een account op Facebook, LinkedIn of Twitter. Volg ze en wordt lid van hun groepen. Zo krijg je een goed beeld van hun interessegebieden.<br>
Heb je geschikte journalisten of bloggers gevonden? Probeer dan eens een gesprek met hen aan te gaan en deel relevante informatie. Op die manier bouw je een goede relatie met hen op. Daarna kun je ze ook attent maken op jouw persberichten en andere nieuwtjes. 

<h2>3. Sla de gegevens op in een database</h2>

<figure class="floatright">
<img src="/images/archief.jpg" alt="Organiseer je contactgegevens in
een database">
<figcaption>Foto: <a href="http://bit.ly/1BnNWYT">Shinichi</a></figcaption>
</figure>
Als je alle contactgegevens hebt gevonden, dan kun je deze opslaan in een database. Maak voor iedere doelgroep een apart database. 
Om snel met de database te kunnen werken, is het aan te raden deze goed te organiseren. Maak bijvoorbeeld hoofd- en subthema’s aan en zorg dat je in een handomdraai de meest relevante journalisten en deadlines naar boven kunt halen.

<h2>4. Hou veranderingen in de gaten</h2>
Het medialandschap verandert snel. Regelmatig komen er nieuwe media bij en soms verdwijnen titels. Daarnaast wisselen redacties regelmatig van samenstelling.<br>
Hou deze ontwikkelingen goed in de gaten en pas je database direct aan. Op die manier blijft deze actueel en bruikbaar. 
<br>
Hoe kom jij aan de perfecte perslijst?
<br><br>

<small>Bronnen:<br>
Webvedettes.com (2014). <a href="http://www.webvedettes.nl/de-perfecte-perslijst-maak-je-zelf/">De perfecte perslijst maak je zelf</a>.<br> 
Coopr.nl (2014). <a href="http://www.coopr.nl/blog/4-tips-voor-een-geweldige-medialijst">4 tips voor een geweldige medialijst</a>.<br> 
Frankwatching.com (2012). <a href="http://www.frankwatching.com/archive/2012/10/02/perslijsten-uitbesteden-4-handige-tools/">Perslijsten uitbesteden: 4 handige tools</a>.<br> 
Jannekeboer.wordpress.com (2010). <a
href="https://jannekeboer.wordpress.com/2010/03/24/tip-11-zorg-voor-een-goede-medialijst/">Tip
11: zorg voor een goede medialijst</a>.
</small>





