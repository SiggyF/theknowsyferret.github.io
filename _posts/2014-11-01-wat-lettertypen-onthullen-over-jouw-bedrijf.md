---
layout: post
title: "Wat lettertypen onthullen over jouw bedrijf"
modified: 2014-11-01 13:17:27 +0100
tags: [lettertypen, branding, marketing]
image:
  feature: 
  credit: 
  creditlink: 
comments: true
share: true
---
<figure>
<img src="/images/lettertype.jpg" alt="Branding tips">
<figcaption>Foto: <a href="http://bit.ly/1u76nTv">Stefabo Principato</a>
</figcaption>
</figure>

Wil je je als bedrijf succesvol positioneren op de markt, dan is een
effectieve branding strategie van groot belang. Alles wat je doet,
moet naadloos aansluiten op jouw identiteit. Zo geven de meeste
bedrijven veel aandacht aan logo’s, reclame-uitingen en een
merknaam. Maar wist je dat ook lettertypen bepalend zijn voor de
manier waarop mensen tegen jouw bedrijf aankijken?

<h2>Onderzoek</h2>
In een <a
href="http://opinionator.blogs.nytimes.com/2012/08/08/hear-all-ye-people-hearken-o-earth/?utm_source=slashdot&utm_medium=slashdot&utm_campaign=slashdot">recent
onderzoek van de New York Times</a> lazen bezoekers een artikel over een wetenschappelijk onderzoek waarin
pessimisme en positivisme met elkaar werden vergeleken. Daarna
beantwoordden zij de vraag hoe overtuigend zij de conclusie van
dit onderzoek vonden. Wat lezers echter niet wisten, was dat de
conclusie willekeurig in vijf verschillende lettertypen was
aangeboden. Het resultaat? Lezers die de conclusie hadden gelezen in
Baskerville vonden het onderzoek betrouwbaarder dan de lezers die de
conclusie hadden gelezen in het lettertype Comic Sans.

Het onderzoek laat zien dat een goed gekozen lettertype jouw boodschap
zal versterken, maar dat een slecht gekozen lettertype ten koste kan
gaan van jouw identiteit en geloofwaardigheid.

Laten we nu eens kijken naar de verschillende letterfamilies en veelvoorkomende lettertypen. Welke past het beste bij jouw bedrijf en waar kun je ze het beste voor gebruiken?

<h2>Letterfamilies en lettertypen: uitstraling en gebruik</h2>

<h3>Serif</h3> 

Binnen deze groep vallen lettertypen met “pootjes” aan de boven- en onderkant van de letters. Lettertypen die onder deze familie vallen, zijn stabiel, betrouwbaar, beleefd, volwassen, formeel, gezaghebbend, comfortabel en traditioneel.<br>
Je kunt ze dan ook het beste gebruiken voor zakelijke documenten en
doeleinden, webteksten en online magazines.

<figure class="floatright">
<img src="/images/lettertype-serif.png" alt="Voorbeeld van een serif lettertype">
<figcaption>Foto: <a href="http://bit.ly/1E9fMf5">SOCIALisBETTER</a>. Ontwerp: Tom Gabor. 
</figcaption>
</figure>


_Times New Roman_<br>
Wie dit letterype gebuikt, komt stabiel, conformistisch, beleefd, praktisch, volwassen en formeel over. Door het vele gebruik is het echter ook een lettertype dat erg “gewoontjes” is. 

_Georgia_<br>
Is Georgia jouw lettertype? Dan kom je over als formeel en assertief. 

_Baskerville_<br>
Wil je betrouwbaarheid en vertrouwen uitstralen? Ga dan voor het type Baskerville. 

_Garamond_<br>
Garamond is een lettertype dat goed leesbaar is. Ga je voor een
klassieke en traditionele uitstraling? Dan is dit een goede keuze!

<h3>Sans Serif</h3>
Dit zijn  goed leesbare lettertypen zonder “pootjes” aan de boven- en onderkant van de letters. Ze staan bekend om hun stabiele, zuivere, objectieve, moderne, simpele en futuristische uitstraling.<br>
Vooral binnen het onderwijs zijn zij populair. Daarnaast zijn
lettertypen van deze familie geschikt voor bedrijven met een
duidelijke boodschap. Ze stralen betrouwbaarheid en eerlijkheid
uit. Ook doen zij het goed bij conferenties, seminars, maar ook in
e-mails, webteksten en online magazines.

<figure class="floatright">
<img src="/images/lettertype-sans-serif.jpg" alt="Voorbeelden uit de sans-serif groep">
<figcaption>Foto: <a href="http://bit.ly/1yNqhSl"> Benedikte Vanderweeën
</a>
</figcaption>
</figure>


_Arial_<br>
Een veel gebruikt lettertype. En waarom niet? Met Arial straal je stabiliteit en gezag uit. 

_Verdana_<br>
Dit lettertype zien mensen als gewoontjes, onoprecht en slap. Of je
dit wilt uitstralen naar je klanten is maar de vraag. Mijn advies: beperk het gebruik ervan tot spreadheets, en Powerpoint presentaties. 

_Helvetica_<br>
Door het overmatige gebruik heeft Helvetica zijn aparte status verloren. Alhoewel Helvetica zuiver, objectief, universeel en modern oogt, kennen mensen het ook een saai, kil en onpersoonlijke uitstraling toe. Wel is het een goed lettertype voor body tekst. 

_Calibri_<br>
Gebruik je Calibri, dan straal je als bedrijf niet alleen zakelijkheid uit, maar ook warmte en vriendelijkheid.


<h3>Script</h3>
Dit zijn letterypen die handgeschreven tekst imiteren. Ze staan bekend om hun informele, jeugdige, emotionele, creatieve, vrouwelijke, spontane uitstraling. Je kunt ze goed gebruiken voor diners, uitnodigingen cocktailfeestjes en scrapbooking. 

<figure class="floatright">
<img src="/images/lettertype-script.jpg" alt="Voorbeeld van een
lettertype in script">
<figcaption>Foto: <a
href="http://bit.ly/1ugJJsw">Ben Hengst</a> 
</figcaption>
</figure>

_Comic Sans_<br>
Comic Sans is vrolijk, jeugdig en kent een hoog knuffelgehalte. Vooral
geschikt voor een bedrijf dat zich op kinderen of strips richt.

_Gigi_<br>
Met Gigi straal je in het meest positieve geval creativiteit, vrolijkheid, elegantie,  opwinding en rebellie uit. In het negatieve geval kom je over als instabiel, passief en onpraktisch. 

_Lucinda_<br>
Ga je voor een persoonlijke, informele uitstraling? Dan is Lucinda een goede keuze.

<h3>Modern</h3>

<figure class="floatright">
<img src="/images/lettertype-impact.png" alt="Lettertype: impact">
<figcaption>Bovenin: het "Impact" lettertype.<br>Foto: <a
href="http://bit.ly/1wS6Hqf">Jamie</a> 
</figcaption>
</figure>

Dit soort lettertypen kunnen sterk, exclusief, stijlvol en intelligent
zijn, maar ook hard, afhankelijk en assertief over komen.<br>
Moderne lettertypen zijn geschikt voor merken die vooruit kijken,
niche markten en luze merken. Daarnaast zijn ze goed te gebruiken voor
grafische doeleinden, koppen voor webteksten, (online) advertenties en
persoonlijke evenementen.

_Impact_<br>
Een lettertype dat je spaarzaam moet inzetten of misschien maar helemaal niet. Mensen zien het als assertief, rigide, onbeleefd, mannelijk en hard.

<h3>Monospace</h3>
Dit zijn lettertypen waarvan de individuele letters in een woord evenveel ruimte innemen.  Ze hebben een saaie, fantasieloze en conformistische uitstraling. Gebruik ze vooral voor technische en wiskundige documenten en programmeertalen. 

_Courier / Courier New_<br>
Gebruik je Courier New, dan ben je conformistisch, rigide, fanatasieloos, saai, onaantrekkelijk, mannelijk en lomp. Misschien tijd voor een nieuw lettertype?

<br>
Welk lettertype gebruik jij om jouw merk te positioneren?
<br><br>

<small>Bronnen:<br>
A.D. Shaikh, B.A. Chapparro en D. Fox (2006). <a
href="http://psychology.wichita.edu/surl/usabilitynews/81/pdf/Usability%20News%2081%20-%20Shaikh.pdf">Perception
of fonts: perceived personality traits ans uses</a>.<br>
Thelincolnite.com (2014). <a href="http://thelincolnite.co.uk/2014/09/psychology-fonts-typeface-says/">The psychology of fonts: what your typeface
says about you</a>.<br>
Enfuzed.com (2013). <a
href="http://enfuzed.com/the-psychology-of-fonts-infographic/">The
psychology of fonts</a>.<br>
Blog.crazyegg.com (2013). <a href="http://blog.crazyegg.com/2013/07/05/psychology-of-fonts-infographic/">A pro designer shares the psychology of font
choices [infographic]</a>.<br>
Webdesignersdepot.com (2011). <a href="http://www.webdesignerdepot.com/2011/02/10-iconic-fonts-and-why-you-should-never-use-them/">10 iconic fonts and why you should never
use them</a>.
</small>

