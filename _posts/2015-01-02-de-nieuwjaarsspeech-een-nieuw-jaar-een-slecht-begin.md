---
layout: post
title: "De nieuwjaarsspeech: een nieuw jaar, een slecht begin"
description: "De nieuwjaarsspeech scoort niet bij iedere
medewerker. In deze post behandel ik 10 punten waar medewerkers zich
aan ergeren en wat je hier als directeur of manager aan kunt doen."
modified: 2014-12-31 14:51:59 +0100
tags: [speech, presentatie, tips]
image:
  feature: 
  credit: 
  creditlink: 
comments: true
share: true
---

De feestdagen zijn voorbij en een nieuw jaar is begonnen. 

<figure class="floatright">
<img src="/images/champagne.jpg" alt="Twee glazen champagne: een toost
op het nieuwe jaar!">
<figcaption>Foto: <a href="http://bit.ly/1K1jLy2">Anders Adermark</a></figcaption>
</figure>

Het is tijd om je medewerkers te motiveren voor het komende jaar en dus houden de meeste
managers en directeuren een nieuwjaarsspeech.<br>
<br>
Maar valt deze wel in de smaak?!

Vandaag bespreek ik 10 punten waar medewerkers zich aan ergeren tijdens een nieuwjaarsspeech en wat je hier als manager of directeur aan kunt doen!

<h2>1. De speech duurt te lang</h2>
Een van de grootste ergernissen is dat de speech te lang
duurt. Medewerkers hebben op dit moment geen zin in eindeloze
toespraken. Hou het daarom kort: 5 tot 10 minuten zou voldoende moeten zijn. Dit komt neer op maximaal 3 A4’tjes. 

<h2>2. Lang stil staan bij het afgelopen jaar</h2>
Sommige managers of directeuren hebben de neiging om vrijwel alle gebeurtenissen van het afgelopen jaar aan te kaarten. Dit geeft een zwaar “dat-wisten-we-toch-al” gehalte aan de toespraak.<br>
Het beste haal je er maximaal 2 of 3 hoogtepunten uit, die je het meest interessant vond. Vergeet hierbij vooral niet aan te geven waarom je deze punten het benoemen waard vindt. Indien deze hoogtepunten goed gekozen zijn, zeggen zij direct iets over de koers die je het volgende jaar wilt varen.

<h2>3. Het verzwijgen van slechte momenten</h2>
Over het algemeen krijgen alleen de goede momenten van het afgelopen jaar de aandacht en komen de minder goede momenten niet over je lippen. Dit is jammer. Door het verzwijgen van gemiste kansen of mislukte projecten maak je de toespraak minder realistisch en dus ongeloofwaardig. Het is net alsof je je van de domme houdt, terwijl iedereen weet wat er gebeurd is.<br>
Wees dus niet bang om enkele minpunten van het afgelopen jaar te noemen. Dit is dan direct een goed voorbeeld waarmee je jouw medewerkers laat weten dat dit soort gebeurtenissen niet tot de nieuwe koers behoren.

<h2>4. De speech is slecht voorbereid</h2>
Iedere medewerker begrijpt dat managers en directeuren het druk hebben. Dat je geen tijd hebt om hen zelf toe te spreken, gaat er echter niet in. Zij sloven zich het hele jaar voor jou uit en dus verwachten zij natuurlijk ook dat je hen de gewenste aandacht geeft.<br>
Zorg er dus voor dat je de nieuwjaarsspeech ruim van tevoren voorbereidt en laat het vooral jouw eigen speech zijn, waarin je jouw eigen boodschap voor het komende jaar naar buiten brengt. 
 
<h2>5. De speech is saai</h2>
Een ander veel voorkomende ergernis is dat nieuwjaarsspeeches saai zijn.<br>
Dit is echter simpel op te lossen. Wil je een aandacht trekkende, vermakelijke en inspirerende toespraak houden? Maak dan vooral gebruik van de volgende mogelijkheden:
<ul>
<li>Begin de speech met een mini-enquête;</li>
<li>Start met een prikkelend citaat;</li>
<li>Vertel een leuke, persoonlijke anekdote;</li>
<li>Stel vragen;</li>
<li>Bekijk de behaalde resultaten eens vanuit de klant, doelgroep, patiënt
of cliënt in plaats van alles vanuit de organisatie te bekijken. Welke pogingen en initiatieven hebben geleid tot een goed
resultaat?</li>
</ul>
Natuurlijk spreekt het voor zich dat alle mogelijkheden gerelateerd zijn aan de aankomende doelstellingen of kernwaarden van het bedrijf. 

<h2>6. Het verhaal is niet afgestemd op de doelgroep</h2>
Als je een toespraak wilt houden, is het belangrijk om de doelgroep niet uit het oog te verliezen. Ga dus na voor wie je de toespraak geeft en wat zij willen horen.<br>
Ga je een toespraak houden voor een bepaalde afdeling? Maak de inhoud van de speech dan concreet. Spreek je de hele organisatie aan? Probeer het dan algemeen te houden. 

<h2>7. De speech is onpersoonlijk</h2>
Bij het geven van een nieuwjaarsspeech draait het om het brengen van een bepaald gevoel en het onderstrepen van de verbondenheid met elkaar. Het opsommen van cijfers en statistieken of het negeren van persoonlijke of gezamenlijke prestaties is dus uit den boze. Wil je betrokkenheid creëren? Gebruik dan woorden als “ik”, “jij”, “jullie” , “wij”, “samen” of “met elkaar”. 

<h2>8. Te weinig structuur</h2>
Een andere gehoorde ergernis is dat de nieuwjaarstoespraak weinig tot geen structuur kent. Dit is makkelijk op te lossen door het nieuwe jaar een specifiek thema toe te kennen.<br>
Geef daarom zo concreet mogelijk aan welke doelstellingen of kernwaarden het komende jaar de prioriteit hebben. Geef ook aan hoe jij persoonlijk een bijdrage gaat leveren aan deze doelstellingen en daag je medewerkers uit hun steentje bij te dragen. 

<h2>9. Je doet je anders voor</h2>
Een andere tip die ik graag mee zou willen geven, is: blijf vooral jezelf! Ben je niet van de lange toespraken? Hou ze dan kort. Ben je iemand die informeel met zijn personeel omgaat? Geef dan een informele twist aan je toespraak. Geef iets van jezelf mee. Blij vooral dicht bij jezelf en wijk hier niet van af. Op die manier kom je authentiek en betrouwbaar over. 

<h2>10. De speech is volledig  uitgeschreven</h2>
Het uitschrijven van een toespraak is uit den boze. Hoe meer je voorbereid, hoe meer je vergeet. Als een medewerker aan jou vraagt hoe jouw vakantie is geweest, heb je dit ook niet uitgeschreven op een memo staan. Mijn laatste advies is daarom: volg je hart en vertel alleen die dingen die er volgens jou toe doen. Vertel wat in je opkomt en geef aan waarom je deze gebeurtenissen zo belangrijk vindt, rekening houdend met de doelstellingen voor het komende jaar.

<br><br>
Ik wens jullie allemaal een veelbelovend en kansrijk 2015 toe!

