---
layout: post
title: "Hoe schrijf je dat ook alweer? 4 handige online tools"
description: "Ook al is het schrijven van teksten je dagelijkse werk,
soms weet je gewoon even niet hoe je een bepaald woord schrijft of wat
de grammaticale regels zijn. Online hulpmiddelen van de Nederlandse Taalunie en het Genootschap Onze taal bieden in dat geval uitkomst."
modified: 2015-02-19 10:38:46 +0100
tags: [spelling, grammatica]
image:
  feature: 
  credit: 
  creditlink: 
comments: true
share: true
---
<figure>
<img src="/images/drankies-taalfout.jpg" alt="Drankies bezorgd">
<figcaption>Bron: Facebookpagina van
bezorgdienst <a href="http://on.fb.me/1LdTwlP">"Drankies"</a></figcaption>
</figure>

Is het nou “<em>mailingen</em>” of “<em>mailings</em>”? “<em>Laag bij de gronds</em>” of “<em>laag-bij-de-gronds</em>”?

Ook al is het schrijven van teksten je dagelijkse werk, soms weet je gewoon even niet hoe je een bepaald woord schrijft of wat de grammaticale regels zijn. In dat geval kun je natuurlijk de spellingcontrole van je tekstverwerker aanzetten, maar die is niet altijd betrouwbaar. 

Online hulpmiddelen van de Nederlandse Taalunie en het Genootschap Onze taal bieden in dat geval uitkomst. Ze bieden een duidelijke en betrouwbare manier om je spelling en grammatica te checken en je kennis ervan op te frissen. 

<h2>Nederlandse Taalunie</h2>
De <a href="http://taalunie.org/">Nederlandse Taalunie</a> is een grensoverschrijdende beleidsorganisatie die het gebruik van de Nederlandse taal wereldwijd stimuleert en ondersteunt. Dit doen zij door het voeren van een proactief beleid en het ontwikkelen van producten en diensten. Op deze manier hoopt zij de kansen van mensen te vergroten en de Nederlandse taal binnen maatschappelijke sectoren levendig te houden.



<em>Woordenlijst.org</em>

<figure>
<img src="/images/woordenlijst-nl-taal.jpg" alt="Screenshot website woordenlijst.org">
<figcaption>Bron: <a href="http://woordenlijst.org/">www.woordenlijst.org</a>
</figcaption>
</figure>

De website <a href="http://woordenlijst.org/">woordenlijst.org</a> is de online versie van het bekende “Groene Boekje”. Naast een leidraad met spellingregels bevat de website een database met ruim 100.000 woorden en hun juiste schrijfwijze.<br>
Het enige dat je hoeft te doen is het intypen van een woord, op “zoek” te klikken en de tool geeft aan wat de juiste schrijfwijze is. Heb je een woord niet goed gespeld, dan geeft de tool een suggestie. Ook kun je woorden op alfabetische volgorde opzoeken. 

Het nadeel van de website is dat je niet alle woorden erin terugvindt. Je krijgt dan als antwoord terug, dat de juiste schrijfwijze niet is gevonden. Dit betekent echter niet dat de schrijfwijze per definitie fout is. Het woord komt dan simpelweg niet voor in de database. In dat geval moet je je alsnog door de leidraad met spellingregels heen worstelen. 

Daarnaast vind ik het jammer dat als je eenmaal feedback over de
schrijfwijze hebt gekregen, er geen verwijzing is naar de betreffende
spellingregel in de leidraad.

<em>Taaladvies.net</em><br>
Op <a href="http://taaladvies.net/">taaladvies.net</a> kun je terecht als je een concreet antwoord wilt hebben op taal- en spellingvragen. Denk hierbij aan vragen over het wel of niet gebruiken van een hoofdletter na een puntkomma of de regels rondom de verschillende meervoudsvormen. Ook vind je er de juiste schrijfwijze van buitenlandse, aardrijkskundige namen. 
Zoeken kan op alfabetische volgorde, op thema of via de zoekfunctie. 

Persoonlijk vind ik dit een handige site. Voorwaarde is wel dat je
enige kennis moet hebben van de gebruikte vaktermen. Heb je dit niet,
dan wordt het een lastige klus om een juist antwoord te vinden op je
vraag.

<em>Beterspellen.nl</em>

<figure>
<img src="/images/beterspellen.png" alt="Screenshot van de website beterspellen.nl">
<figcaption>Bron: <a href="http://www.beterspellen.nl/website/index.php">www.beterspellen.nl</a>
</figcaption>
</figure>

De website <a href="http://www.beterspellen.nl/website/index.php?pag=1">beterspellen.nl</a>is een zeer toegankelijke site voor iedereen met vragen over spelling. In duidelijke taal vind je er bijvoorbeeld de regels voor het vervoegen van werkwoorden en het gebruik van leestekens en hoofdletters.

Een leuk onderdeel vormt de Dagelijkse Test, waarmee je je kennis van de Nederlandse spelling kunt toetsen en verbeteren aan de hand van 4 spellingvragen op drie verschillende niveaus. 

Alhoewel geen onderdeel van de Nederlandse Taalunie, gaat de website wel uit van de officiële basisprincipes en regels, zoals deze door de Taalunie zijn vastgesteld en voert het  sinds september 2014 zelfs het Keurmerk Spelling. 

<h2>Genootschap Onze Taal</h2>

<figure>
<img src="/images/onzetaal.jpg" alt="Screenshot van de website onzetaal.nl">
<figcaption>Bron: <a href="https://onzetaal.nl/">www.onzetaal.nl</a>
</figcaption>
</figure>

Het <a href="https://onzetaal.nl/">Genootschap Onze Taal</a> is een vereniging voor taalliefhebbers. Een belangrijk onderdeel is de Taaladviesdienst. Via deze dienst kan iedereen vragen stellen aan taaldeskundigen. Daarnaast houdt de dienst zich bezig met het corrigeren van teksten, het geven van taaltrainingen en het schrijven van taalboeken. 

<em>Taaladvies</em><br>
Voor wie taaladvies online wil, is er de gelijknamige dienst “<a href="https://onzetaal.nl/taaladvies">Taaladvies</a>” . Net als bij taaladvies.net van de Nederlandse Taalunie, kun je hier terecht met vragen over spelling en grammatica. Ook kun je weer zoeken op thema of alfabetische volgorde. 

Het leuke van deze site is dat er ook aandacht is voor spreekwoorden en gezegden en hun herkomst. Ook geven zij een top 25 van de meest gestelde taaladviezen en lichten zij nieuwe taaladviezen uit. 
Verder is er naar mijn mening weinig verschil met de gelijknamige tool de Nederlandse Taalunie. Beide zijn wat mij betreft fijn in gebruik. 

<br><br>
Ken jij nog meer goede online hulpmiddelen voor het checken van spelling en grammatica? 
