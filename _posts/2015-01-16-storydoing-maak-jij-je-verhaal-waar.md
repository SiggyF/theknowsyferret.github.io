---
layout: post
title: "StoryDOING: maak jij je verhaal waar?"
description: "Draait het bij storytelling vooral om het vertellen van een verhaal als branding- of marketingtechniek om producten en diensten aan de man te brengen, bij storydoing is het verhaal zelf het uitgangspunt." 

modified: 2015-01-16 10:28:46 +0100
tags: [storytelling, storydoing]
image:
  feature: 
  credit: 
  creditlink: 
comments: true
share: true
---
<figure>
<img src="/images/boek.jpg" alt="Foto van een opengeslagen boek">
<figcaption>Foto: <a href="http://bit.ly/1IGVE6a">Daniel Go</a></figcaption>
</figure>

Na de populariteit van <strong>storytelling</strong> is het nu de beurt aan <strong>storyDOING</strong>. 

Draaide het bij storytelling vooral om het vertellen van een verhaal als branding- of marketingtechniek om producten en diensten aan de man te brengen, bij storydoing is het verhaal zelf het uitgangspunt. 

Alles wat een organisatie doet, is nauw verweven met het verhaal dat het bedrijf te vertellen heeft. Daarnaast dragen managers, partners, werknemers en consumenten graag bij aan het waarmaken van het verhaal, omdat zij hierin geloven.

<h2>De kenmerken van storydoing</h2> 
Maar wat is storydoing nu precies? Volgens <a
href="http://storydoing.com/welcome">storydoing.com</a>, een
initiatief van <a href="http://www.cocollective.com/">co:collective</a>, draait het bij storydoing om de volgende kenmerken:<br>
<ol>
<li>Je hebt een verhaal.</li>
<li>Het verhaal gaat om het waarmaken van ambities die verder gaan dan het verkopen van producten of diensten. Vaak gaat het om het leven van mensen te verrijken en om de wereld te verbeteren.</li>
<li>Het verhaal kent een duidelijke vijand, iets waar de organisatie de strijd mee aan wil gaan.</li>
<li>Het verhaal vormt de basis van waaruit de organisatie van alle acties onderneemt, zowel daarbinnen als daarbuiten. Het verhaal is dus ook terug te vinden in bijvoorbeeld de productontwikkeling, het personeelsbeleid en de bedrijfsidentiteit.</li>
<li>De acties die het bedrijf uitvoert vormen een samenhangend geheel. Meestal richt het bedrijf zich op enkele iconische transformatieve acties.</li> 
<li>Zowel mensen binnen als buiten het bedrijf (consumenten, partners)
dragen het verhaal uit en doen actief mee.</li>
</ol>

<br>
<em>De voordelen</em><br>
Wie aan storydoing doet, maakt volgens storydoing.com meer winst, hoeft minder geld te steken in marketingcampagnes, krijgt meer aandacht op sociale media en ontvangt ook meer positieve aandacht in vergelijking met bedrijven die niet aan storydoing doen.<br> 
Daarnaast is storydoing natuurlijk een goede manier om jezelf op een positieve manier te onderscheiden van de rest. Je kunt namelijk laten zien waarom jouw bedrijf zo uniek is ten opzichte van de concurrentie.<br> 
Bovendien draagt storydoing bij aan de geloofwaardigheid en betrouwbaarheid van de organisatie, omdat je niet alleen zegt ergens voor te staan, maar je daar ook naar handelt.


<h2>Drie inspirerende voorbeelden</h2>
Het aantal bedrijven dat op dit moment aan storydoing doet, is schaars. Toch heb ik 3 inspirerende en succesvolle voorbeelden gevonden, die ik graag met jullie wil delen:<br>

<em>Red Bull</em><br>

<figure class="floatright">
<img src="/images/flugtag-redbull.jpg" alt="Foto van een Flugtag in Koeweit">
<figcaption>Foto: <a href="http://bit.ly/1IGXNyU">Khaleel Haidar</a></figcaption>
</figure>

Het van oorsprong Oostenrijkse Red Bull heeft als motto dat ze
vleugels willen geven aan mensen en ideeën. In plaats van veel geld te
spenderen aan advertenties, begon het merk in 1991 met het organiseren
van de “<a href="https://en.wikipedia.org/wiki/Red_Bull_Flugtag">Red
Bull Flugtag (vliegdag)</a>.” <br>

Inmiddels organiseert, steunt en sponsort het merk diverse sportieve evenementen en attracties en initieert het online initiatieven om hun motto uit te dragen en door anderen te laten beleven. Voorbeelden hiervan zijn:<br> 
<ul>
<li>Formule 1</li>
<li>Red Bull TV</li>
<li>Red Bull Knock Out</li>
<li>Het aanbieden van online sport games op de eigen website</li>
</ul>

Daarnaast sponsort Red Bull talloze athleten waarin zij hun motto tot
uiting zien komen en komt het motto ook terug in hun
klantenbenadering.

<br>
<em>Warby Parker</em><br>

<figure>
<img src="/images/warbyparker.jpg" alt="Warby Parker geeft gratis
brillen aan minder bedeelden.">
<figcaption>Bron: <a href="https://www.warbyparker.com/">Warby Parker</a></figcaption>
</figure>

Het verhaal begint als één van de oprichters tijdens een uitje
zijn bril verliest. Doordat de brillenmarkt op dat moment werd
gedomineerd door één organisatie die de kosten kunstmatig hoog hield, was de aanschaf van een nieuwe bril te hoog en dus moest hij het een tijdje zonder bril stellen.<br> 
<br>
Met de oprichting van Warby Parker moest alles dan ook anders. Zo moest
de aanschaf van
een nieuwe bril moet niet alleen makkelijk en leuk zijn, maar bovenal
betaalbaar. Daarnaast vonden ze dat iedereen op de wereld het recht heeft om goed
te kunnen zien.

Door traditionele kanalen te omzeilen, zelf brillen te ontwerpen en
direct met klanten in contact te staan, kan Warby Parker goede
kwaliteit brillen aanbieden tegen een lage prijs.

Om iedereen ter wereld van een bril te kunnen voorzien en het leven van anderen aangenamer te maken, werken zij samen met partners in de non-profitsector, zodat voor elke bril die zij verkopen, een minder bedeeld iemand een gratis bril kan ontvangen. 

<br>
<em>Children’s Hospital of Michigan (CHM)</em><br>

<figure class="floatright">
<img src="/images/chm.jpg" alt="De tegemoetkomende handen op de tegel staan symbool voor de
patiënt- enfamiliegerichte omgeving van het CHM">
<figcaption>Foto: <a href="http://bit.ly/1u8Cgft">UMHealthSystem</a></figcaption>
</figure>
Vanaf het moment van oprichting is het de missie van het CHM om het welzijn en de gezondheid van alle kinderen en hun families te verbeteren. Zij wijden zich daarom aan het verstrekken van zorg van de meest hoge kwaliteit in een zorgzame, efficiënte en familiegerichte omgeving. Het doel is om deze zorg niet alleen lokaal te geven, maar ook uit te breiden in de regio, staat en uiteindelijk wereldwijd.<br> 

Deze missie komt terug in verschillende acties die het
kinderziekenhuis onderneemt. Ik noem er een paar:<br>
<ul>
<li>Zowel kinderen met algemeen voorkomende kinderziekten, als kinderen met zeldzame aandoeningen kunnen terecht in het CHM.</li>
<li>Het grootste deel van het kinderziekenhuis is speciaal voor kinderen ingericht. Zo zijn er klaslokalen, computerlokalen, activiteitencentra en speelruimten. Ook heeft het CHM een boekenwinkel en een eigen bibliotheek.</li>
<li>Het CHM heeft meerdere vestigingen over de gehele staat en breidt zich steeds verder uit.</li>
<li>Het CHM geeft proactief voorlichting over tal van gezondheidsonderwerpen en veiligheid. Daarnaast kunnen ouders bij het CHM terecht voor verschillende preventieprogramma’s en workshops. </li>
<li>Ouders spelen een belangrijke rol bij het verbeteren van de werkprocessen en werken nauw samen met de artsen. </li>
<li>Om de zorg te kunnen verbeteren, doet het CHM veel onderzoek naar kinderziekten.</li>
<li>Het CHM omarmt nieuwe technnologie en heeft speciale robots in huis die artsen helpen bij het uitvoeren van operaties bij kinderen. Hierdoor verlopen operaties sneller, veiliger en met minder bijwerkingen.</li> 
</ul>

<br>
De les die we uit deze voorbeelden kunnen trekken, is dat het niet langer voldoende is om slechts een verhaal te vertellen. Je doelgroep verwacht meer dan een verhaal. Mensen willen weten waarom jij zo uniek bent. Wie in de huidige markt wil overleven, zal zijn verhaal daarom zelf moeten gaan leven en vertalen in concrete acties. Maak jezelf dus zichtbaar en ga doen wat je zegt! 

StoryDOING. Maak jij je verhaal waar?!

<br><br>
<small>Bronnen:<br>
Children’s Hospital of Michigan. Website: <a href="http://www.childrensdmc.org/">www.childrensdmc.org</a>.<br> 
Popsop.com (2014). <a
href="http://popsop.com/2014/07/storydoing-vs-storytelling-what-connects-people-more/">Stroydoing
vs. storytelling: what connects people more?</a>
</small>
