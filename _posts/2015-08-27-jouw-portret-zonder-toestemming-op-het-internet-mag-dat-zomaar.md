---
layout: post
title: "Jouw portret zonder toestemming op het internet. Mag dat
zomaar?"
description: "Mag iemand jouw portret zomaar op internet zetten?
Ik vond het een interessant onderwerp en dus verdiepte ik mij in het
portretrecht. Vandaag wil ik graag mijn bevindingen met je delen. Daarnaast geef ik
je enkele tips, waarmee je ongewenste publicatie van jouw portret kunt voorkomen."
modified: 2015-08-27 11:18:13 +0200
tags: [portretrecht, internet, social media]
image:
  feature: 
  credit: 
  creditlink: 
comments: true
share: true
---
<figure>
<img src="/images/foto-van-de-fotograaf.jpg" alt="Foto van de fotograaf">
<figcaption>Bron: <a href="http://bit.ly/1EVMLCS">Naixn
</a></figcaption>
</figure>

Je houdt ergens een praatje en een paar uur later staat je foto zonder jouw toestemming op social media. Dit overkwam een goede bekende van mij onlangs twee keer. De ene keer betrof het een bijeenkomst van vakgenoten, de andere keer een gelegenheid waar mensen een kaartje voor moesten kopen. Al snel rees bij ons natuurlijk de vraag: “<em>Mag iemand jouw portret zomaar op internet zetten?</em>” 

Het leek mij een interessant onderwerp en dus besloot ik mij eens te
verdiepen in het portretrecht. Vandaag wil ik graag mijn bevindingen
met je delen met betrekking tot deze casus. Bovendien wil ik enkele
tips geven, waarmee je ongewenste publicatie van jouw portret kunt
voorkomen.

<h3>Wat is een portret?</h3>
Je spreekt van een portret wanneer een persoon herkenbaar is afgebeeld. Hierbij spelen niet alleen de gelaatstrekken een rol, maar ook andere lichamelijke kenmerken. Denk maar eens aan een moedervlek op een specifieke plek of een bepaalde lichaamshouding. Al deze kenmerken maken iemand uniek en dus herkenbaar.   

Het portretrecht maakt onderdeel uit van van de Auteurswet (artikel 20, 21) en maakt onderscheid tussen twee situaties: het portret is in opdracht gemaakt of niet. 

<h3>Situatie 1: het portret is in opdracht gemaakt</h3>
Als je iemand de opdracht geeft om een portret van jou te maken, dan heeft de fotograaf (maker) het auteursrecht en jij het portretrecht. 

Wil de fotograaf jouw portret publiceren, dan heeft hij altijd jouw toestemming nodig. Staan er meerdere personen herkenbaar op de foto, dan moet hij ook toestemming aan deze personen vragen. 

Als geportretteerde heb jij het recht om jouw portret te verveelvoudigen voor eigen gebruik, familie en vrienden. Ook mag je jouw portret beperkt gebruiken voor publicaties, mits je de naam van de fotograaf vermeldt. Voor commercieel of ander gebruik heb je toestemming van de fotograaf nodig. 
Staan er andere geportretteerden op de foto, dan moet je altijd hun toestemming vragen, voordat je de foto publiceert of verveelvoudigt. 


Derden moeten voor publicatie altijd toestemming hebben van zowel de fotograaf als de geportretteerde. 


<em>Tip</em><br>
In de situatie waarin sprake is van een portret is opdracht, stel je het beste een contract met de fotograaf op. Leg hierin vast hoe, wanneer en onder welke omstandigheden de fotograaf jouw foto mag publiceren. Hoe concreter en specifieker de afspraken, hoe beter. Dit voorkomt onduidelijkheid en teleurstelling achteraf. 

<h3>Situatie 2: het portret is niet in opdracht gemaakt</h3>
In veel gevallen heb je geen opdracht gegeven voor een portret. In dat geval mag de maker het portret zonder jouw toestemming toch publiceren. Wel dient hij rekening te houden met mogelijke redelijke belangen van de geportretteerde. Indien publicatie de privacy, commerciële belangen of het imago van de geportretteerde schendt; de maker de geportretteerde voor schut zet of de foto gebruikt voor publicaties waar de geportretteerde niet achter zou kunnen staan, dan is publicatie verboden.

<em>Tips</em><br>
Publicatie van portretten die niet in opdracht zijn gemaakt, zijn lastig tegen te houden. De maker van de foto moet rekening houden met jouw belangen en dat van hemzelf. Deze hoeven echter niet op een lijn te liggen. 
Vind je nu dat de maker onvoldoende rekening heeft gehouden met jouw belangen, dan kun je de maker vragen de foto te verwijderen. Maak bezwaar tegen het gebruik van de foto en geef aan voor welke doeleinden en onder welke voorwaarden de maker het portret wel mag gebruiken. Let wel: de maker is niet verplicht je verzoek in te willigen!

Komen jullie er samen niet uit, dan kun je altijd nog een rechtzaak beginnen. Bedenk echter wel dat dit veel tijd en geld kost. Bovendien moet er sprake zijn van een redelijk belang. Indien de rechter dit onvoldoende acht, mag de maker nog steeds jouw portret gebruiken. 

<h3>Filmen en fotograferen in openbare en besloten ruimten</h3>
In de casus is de geportretteerde gefotografeerd in een ruimte die toegankelijk was voor een beperkt publiek (de ene keer een congres voor vakgenoten, de andere keer voor betalend publiek). Wat zegt de wet hierover? 


<em>Openbare ruimten</em><br>

<figure class="floatright">
<img src="/images/openbare-ruimte.jpg" alt="Een openbare ruimte">
<figcaption>Bron: <a href="http://bit.ly/1VdbNXp">Urban Omnibus</a></figcaption>
</figure>
Het is toegestaan om te filmen en fotograferen in openbare ruimten
(voor <br>
vaste camera’s moet dit dan wel duidelijk vermeld staan voor passanten). Ook mag de maker dit materiaal publiceren zonder toestemming van de geportretteerde personen, welke hier als toevallige passanten worden gezien. 
Wel dient de als maker bij publicatie ook hier weer rekening te houden met de mogelijke belangen van de geportretteerden. Bij twijfel moet de maker ook toestemming vragen aan de geportretteerden alvorens hij tot publicatie over gaat.
 
<em>Besloten ruimten</em><br>
In besloten ruimten mag je alleen fotograferen en filmen als daar toestemming voor is verleend en dit van tevoren is afgesproken. 

<em>Heimelijk fotograferen en filmen</em><br>
Heimelijk fotograferen en filmen is in zowel openbare als besloten
ruimten verboden.

<h3>Portretrecht en internet</h3>
<figure class="floatright">
<img src="/images/social-media.jpg" alt="Sociale media">
<figcaption>Bron: <a href="http://bit.ly/1NJrzqW">Mkhmarketing</a></figcaption>
</figure>
Veel mensen delen hun foto’s via sociale media, websites en
weblogs.<br>

Als je het portret zelf hebt gemaakt, mag je deze zonder toestemming van de geportretteerde publiceren. Voorwaarden zijn wel dat het portret niet in opdracht is gemaakt en je de belangen van de geportretteerde niet schendt. 

Heb je het portret niet zelf gemaakt, dan moet je toestemming vragen aan de maker en/of de geportretteerde. Bovendien moet je de naam van de maker vermelden. 

Daarnaast kun je als derde gebruik maken van foto’s onder de licentie
van <a href="https://creativecommons.org/ ">Creative Commons</a>. Deze foto’s kun je bijvoorbeeld makkelijk vinden via Flickr en Google. Let hierbij wel op dat je kijkt onder welke voorwaarden je de foto mag publiceren, want die kan per foto verschillen. Zo is commercieel gebruik in veel gevallen niet toegestaan en dien je te allen tijde de maker te vermelden. 


<em>Let op de algemene voorwaarden</em><br>
Bij het aanmaken van een account op social media, dien je vaak akkoord
te gaan met de algemene voorwaarden. In de meeste gevallen geef je
hier toestemming dat jij de wettelijke eigenaar van de foto’s bent en
dat het medium jouw foto’s voor allerlei doeleinden mag gebruiken. Dit
doen zij zodat leden jouw foto’s kunnen delen, retweeten of repinnen
met andere leden <strong>binnen hetzelfde medium</strong>. Echter, het betekent ook dat
het medium jouw foto’s mag gebruiken voor advertenties.

Wil een derde de foto (het portret) <strong>buiten het betreffende medium</strong> om
delen, dan is dat niet toegestaan zonder toestemming van de maker
en/of geportretteerde. Een uitzondering hierop is het <a href="http://www.auteursrecht.nl/auteursrecht/152923/">citaatrecht</a>. 


<em>Tips</em><br>
Ben jijzelf de maker van het portret en is deze niet in opracht
gemaakt? Dan kun je het portet zonder toestemming van de geportetteerde
publiceren. Echter, hou rekening met de belangen van de
geportretteerde (jezelf of een ander). Wil jij of diegene die op het
portret staan op die manier gezien worden?!<br>
Wil je als maker van het portret niet dat deze overal te zien is? Stel
dan je privacy-gegevens zo in, dat alleen je vriendenkring het portret
te zien krijgt.

Ben jij de geportretteerde, is het portret in opdracht gemaakt en
heb je geen toestemming gegeven voor publicatie op deze wijze?
Neem dan contact op met de fotograaf en geef aan dat je het niet eens
bent met de publicatie. De fotograaf dient de foto dan te
verwijderen.
Ben je de geportretteerde en is het protret niet in opdracht
gemaakt? Ga dan naar een jurist en bekijk samen of er sprake is van
een redelijk belang voor het niet publiceren van jouw portret. De stap
naar de rechter is dan één van de mogelijkheden.


<h3>Conclusie</h3>
In de casus is een goede bekende van mij, zonder daartoe opdracht te
hebben gegeven, gefotografeerd. Zijn portret
is vervolgens op social media verspreid. De vraag is of dit zomaar
mag.<br>
Volgens de wet mag je als maker in dit geval het portret 
plaatsen zonder toestemming van de geportretteerde. Voorwaarde is echter wel dat je rekening houdt met de
belangen van de geportretteerde. In dit geval is er geen sprake van belangenschending. Er is geen
schending van de privacy of het imago van de geportretteerde. Ook zijn
er geen commerciële belangen en is hij niet voor schut gezet of
belachelijk gemaakt. Om deze redenen hoeft de geportretteerde weinig
te verwachten van een eventueel beroep op het portretrecht.<br>

<em>Twijfelachtig aspect: open of besloten ruimte?</em><br>
Toch is er naar mijn idee een behoorlijk grijs gebied in deze
casus, die een eventueel recht op het portretrecht alsnog gerechtvaardigd zou
kunnen maken.<br>
De geportretteerde hield zijn praatje onder twee verschillende 
omstandigheden. De eerste keer betrof het een congres onder vakgenoten. De
tweede keer betrof het een bijeenkomst waarbij het publiek moest
betalen om het praatje van de geportretteerde te horen.<br>
De vraag is in hoeverre de geportretteerde zich begaf in een open of besloten
ruimte op het moment van zijn lezingen.<br>
Kun je een congres voor
vakgenoten of een lezing waar alleen betalende gasten aanwezig mogen
zijn besloten noemen? Ik zou het niet weten, maar mijn gevoel zegt van
wel. In dat geval zou het maken van foto's verboden zijn, tenzij
duidelijk was aangegeven dat dit mocht en over eventuele publicaties
van tevoren afspraken zijn gemaakt.<br>
Dit gegeven is echter voor zowel mij
als de geportretteerde onduidelijk en moeilijk te
achterhalen. Juridisch advies zou hier een antwoord kunnen
geven.


<h3>Beperkingen van dit artikel</h3>
De gegevens in dit artikel hebben uitsluitend betrekking op de
genoemde casus. Daarnaast ben ik geen jurist, waardoor een verkeerde
interpretatie van het portretrecht altijd aanwezig is.<br>
Heb je dus vragen omtrent dit onderwerp, ga dan altijd naar een jurist
die bekend is met de Auteurswet en het portretrecht en bespreek daar
je mogelijkheden!

<br>
<small>Bronnen:<br>
Charlotteslaw.nl (2012). <a
href="https://www.charlotteslaw.nl/2012/01/portretrecht/">Portretrecht</a>.<br>
Charlotteslaw.nl (2013). <a
href="https://www.charlotteslaw.nl/2013/10/auteursrecht-social-media/">Rust
er auteursrecht op social media content?</a><br>
Charlotteslaw.nl (2013). <a href="https://www.charlotteslaw.nl/2013/04/auteursrecht-fotografie-en-social-media/">Auteursrecht: fotografie en social media</a>.br>
Auteursrecht.nl. <a
href="http://www.auteursrecht.nl/auteursrecht/152911/">Portretrecht</a>. Verkregen
op: 22 augustus 2015.<br>
Iusmentis.com. <a
href="http://www.iusmentis.com/auteursrecht/nl/foto/portretrecht/
">Foto's en het portretrecht</a>. Verkregen op: 23 augustus 2015.<br> 
Justitia.com. <a href="http://www.justitia.nl/portretrecht.html">Portretrecht</a>. Verkregen op: 23 augustus 2015.<br>
</small>





