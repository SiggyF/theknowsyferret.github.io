---
layout: post
title: "Beeldvullende achtergrondfoto's: hoe maak je daar optimaal
gebruik van?"
description: "Verkeerd gebruik van beeldvullende
achtergrondfoto's heeft een negatieve invloed op de
gebruikersvriendelijkheid en de gebruikerservaring. Hoe maak je als
organisatie toch optimaal gebruik van dit
soort afbeeldingen?"
modified: 2014-10-24 13:09:27 +0200
tags: [achtergrond, afbeeldingen, usability, gebruikerservaring, webdesign]
image:
  feature: 
  credit: 
  creditlink: 
comments: true
share: true
---

<figure>
<img src="/images/beeldvullende-afbeelding.jpg" alt="Een beeldvullende
afbeelding">
<figcaption>Bron: <a href="http://cpeople.ru/">CreativePeople</a>
</figcaption>
</figure>


In mijn blogpost over <a
href="http://theknowsyferret.github.io/webdesign-trends-om-naar-uit-te-kijken-in-2015">webdesign
trends</a>, gaf ik aan dat we in 2015 steeds meer beeldvullende
afbeeldingen gaan zien.
Dat is niet verwonderlijk. Afbeeldingen zijn visueel
aantrekkelijk. Daarnaast ligt door het snelle internet, de
beschikbaarheid van geavanceerde beeldbewerkingsprogramma’s en de
menselijke creativiteit, het maken en tonen van adembenemende
afbeeldingen binnen iedereens handbereik.

Het verkeerd gebruik van beeldvullende achtergrondfoto's heeft
echter een negatieve invloed op de gebruikersvriendelijkheid en de
gebruikerservaring. De vraag is daarom: hoe maak je als organisatie
optimaal gebruik van dit soort afbeeldingen?

## De voordelen van beeldvullende achtergrondfoto's
Laten we eerst eens kijken naar de voordelen:<br>

_Afbeeldingen trekken de aandacht_<br>
Afbeeldingen trekken de aandacht van bezoekers en raken bezoekers op
emotioneel niveau. Hoe langer je de aandacht van een bezoeker kunt vasthouden, hoe meer je hen kunt betrekken bij jouw producten of diensten. 

_Afbeeldingen tonen wat je in huis hebt_<br>
Met afbeeldingen kun je goed aangeven welke producten of diensten je
aanbiedt. Laat zien wat je als fotograaf in huis hebt. Ben je
architect? Laat de bezoeker zien wat voor prachtige ontwerpen je maakt!
<figure>
<img src="/images/afbeeldingen-laten-je-product-zien.jpg" alt="Een
goede afbeelding laat zien wat je in huis hebt.">
<figcaption>Een goede afbeelding laat duidelijk zien wat je verkoopt (bron: <a href="http://www.citroen.nl">Citroën)</a>
</figcaption>
</figure>

_Afbeeldingen zijn jouw visitekaartje_<br>
Afbeeldingen laten zien wie je bent (identiteit), maar ook waar je voor staat (missie, doel).

_Afbeeldingen onderscheiden je van de concurrentie_<br>
Misschien hebben jouw concurrenten geen of weinig afbeeldingen van hun
projecten, diensten of producten. In dat geval kun je je van hen
onderscheiden door het aanbieden van achtergondfoto’s. Laat zien wat
jij kunt maken. Waar blink je in uit? Waarom moeten mensen juist bij
jou zijn? Welke unieke boodschap draag je uit? 

## De nadelen van beeldvullende achtergrondfoto's
Helaas hebben beeldvullende achtergrondfoto's ook nadelen:

_Langere laadtijd_<br>
Ondanks het snellere internet en de toegenomen bandbreedte is de laadtijd van grote afbeeldingen “langzaam”  en dan met name voor mobiele gebruikers. In het ergste geval kan dit je klanten kosten. 
Het is dus aan te raden de laadtijd te testen. Neem hiervoor ervaren
testers of erkende organisaties. Ook kunnen de volgende websites een
handje helpen:
<ul>
<li><a href="http://tools.pingdom.com/fpt/">Pingdom</a></li>
<li><a href="http://www.webpagetest.org">WebPageTest</a></li>
<li><a href="http://gtmetrix.com">GTmetrix</a></li>
</ul>

_Slechtere SEO_<br>
Google houdt rekening met de laadtijd van afbeeldingen. Is de laadtijd
van afbeeldingen snel? Dan krijg je een hogere ranking. Hetzelfde
geldt voor een goede title tag, alt tag of bestandsnaam.

_Moeite met verschillende resoluties_<br>
Als je een responsief webontwerp hebt, kost het je veel werk om ervoor te
zorgen dat de afbeelding het even goed doet op een iPad, een monitor
als op een mobiele telefoon.<br>
Je doet er dus goed aan om de grootte van de
afbeelding te testen of om een kijkje te nemen op<a
href="http://css-tricks.com/perfect-full-page-background-image/"> CSS
Tricks</a>. Zo voorkom je dat de afbeelding het slecht doet op bepaalde
apparaten.<br>
 
_Verkeerd gebruik leidt gebruikers af_<br>
De afbeelding die je kiest moet de gebruiker niet afleiden van jouw tekst of intentie. 
<figure>
<img src="/images/afbeelding-en-content-in-onbalans.jpg" alt="Verkeerd
gebruik van afbeeldingen leidt af van de inhoud.">
<figcaption>Bron: <a href="http://www.waterequipment.com.au/">Water
Equipment Technology</a>
</figcaption>
</figure>

## Stappenplan om optimaal gebruik te maken van beeldvullende achtergrondfoto's
Het gebruik van beeldvullende achtergrondfoto's kent zowel
voordelen als nadelen. De brandende vraag is dan ook hoe je optimaal
gebruik kunt maken van dit soort afbeeldingen, zonder dat de gebruiker zich de haren uit het hoofd trekt van frustratie.<br>
Kortom, je moet een balans vinden tussen het visuele effect en een bruikbare website. Het volgende stappenplan helpt je hierbij.
<br>
<ol>
<li><strong>Identificeer de doelen van de website</strong><br>
Wat zijn de doelen van jouw merk of organisatie? Wat vinden jouw
gebruikers belangrijk?</li><br>

<li><strong>Bepaal in hoeverre elk element bijdraagt aan het behalen van deze doelen</strong><br>
Vraag je af welke elementen optimaal bijdragen aan de doelen, visie of missie van jouw organisatie. Bezoekers stellen bijvoorbeeld een goede navigatie en zoekoptie op prijs.</li><br>

<li><strong>Belangrijke elementen moeten visueel opvallen</strong><br>
Zorg er voor dat belangrijke elementen opvallen en dat
de afbeelding de aandacht niet wegtrekt van belangrijke informatie,
zoals aanmeldformulieren, telefoonnummers of call-to-action
buttons.<br>
Ook is het belangrijk dat de afbeelding <a href="http://theknowsyferret.github.io/7-valkuilen-bij-het-gebruik-van-afbeeldingen-op-je-website/">geoptimaliseerd</a> is en
er voldoende contrast bestaat tussen de achtergrondafbeelding en de
content.</li>

<figure>
<img src="/images/geef-gewicht-aan-belangrijke-elementen.jpg"
alt="Zorg dat belangrijke elementen op de webpagina goed zichtbaar
zijn">
<figcaption>Het zoekveld van Bing blijft goed zichtbaar voor
bezoekers (bron: <a href="http://www.bing.com/">Bing)</a>
</figcaption>
</figure>
<br>

<li><strong>Kies afbeeldingen die een sterke relatie hebben met jouw merkdoel(en)</strong><br>
De uiteindelijke afbeelding, en dus de boodschap,
moet overeenkomen met jouw identiteit en het gewenste imago. Daarnaast moet
het kleurenschema overeenkomen met of passen bij de landingspagina’s en de
huisstijl. Kortgezegd: alle onderdelen moeten vloeiend in elkaar
overlopen.</li><br>

<li><strong>Kies afbeeldingen die de aandacht trekken</strong><br>
Kies afbeeldingen die de aandacht trekken van bezoekers. Zo hebben
afbeeldingen van mensen een positieve invloed op de eerste indruk die
mensen van je site krijgen.  Bovendien komen afbeeldingen van mensen
over als betrouwbaar.  Ook is de kijkrichting van de mensen in de
afbeelding van belang. Laat de kijkrichting daarom gaan naar
belangrijke informatie op de site, zoals een call-to-action, de
navigatie of een zoekveld.<br>
Andere manieren om de aandacht van bezoekers te trekken is door gebruik te
maken van bijvoorbeeld <a href="http://www.drukwerkdeal.nl/blog/5133/8-manieren-om-de-aandacht-naar-jouw-boodschap-te-trekken">emotie, kleur, contrast of bestaande visuele elementen</a>.</li><br>
 </ol>
 

Gebruik jij beeldvullende afbeeldingen? Waar liggen jouw
uitdagingen? Vind je dit stappenplan nuttig? 

<br>
<small>Bronnen en meer informatie:<br>
Nielsen Norman Group (2014). <a
href="http://www.nngroup.com/articles/image-focused-design">
Image-focuses design: is bigger better?</a><br>
Webinsation.com. <a
href="http://www.webinsation.com/should-i-use-a-large-background-for-my-website/">Should
I use a large background for my website?</a> Verkregen: 22
oktober 2014.<br>
Kickofflabs.com. <a href="http://kickofflabs.com/blog/the-ultimate-guide-to-finding-the-perfect-background-image-for-your-landing-page/">The ultimate guide to finding the perfect background
image for your landing page</a>.<br>
Motocms.com (2014). <a
href="http://www.motocms.com/blog/web-design/how-choose-photo-background-website/">How
to choose a photo background for your website</a>.
</small>





