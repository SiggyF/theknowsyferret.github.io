---
layout: post
title: "Overtuigende teksten schrijven: de 4 P's"
description: " Overtuigende teksten schrijven, is lastig. In korte tijd moet je de aandacht van mensen pakken en jouw boodschap overbrengen. De methode van de 4 P’s (Picture, Promise, Proof, Push) biedt hierbij houvast."
modified: 2014-12-04 10:42:47 +0100
tags: [pppp, 4 P's, marketing, teksten schrijven]
image:
  feature: 
  credit: 
  creditlink: 
comments: true
share: true
---
<figure class="floatright">
<img src="/images/p.jpg" alt="De letter p">
<figcaption>Foto: <a href="http://bit.ly/11YkAG4">sam b-r</a>
</figcaption>
</figure>

Hoe zorg je er voor dat mensen doorklikken naar jouw landingspagina? Hoe verleid je ze tot het aanschaffen van jouw producten of diensten?

Het schrijven van overtuigende teksten is lastig. In korte tijd moet je de aandacht van mensen pakken en jouw boodschap overbrengen. De methode van de 4 P’s (Picture, Promise, Proof, Push) biedt hierbij houvast.

<h3>Picture</h3>
In deze stap visualiseer je het probleem, de wens of de angst van de lezer. Je speelt in op hun emotie. Het is dus belangrijk dat je weet wat er bij jouw doelgroep leeft. Waar liggen zij ‘s nachts wakker van? Wat willen zij dolgraag hebben?

<h3>Promise</h3>
Na het visualiseren, introduceer je de belofte. Hierin geef je aan wat je voor de lezer kunt betekenen. Hoe ga je hun problemen oplossen? Hoe laat je hun droomwens uitkomen? 

<h3>Proof</h3>
In de derde stap draait alles om het bewijs. Laat dus zien hoe jouw product of dienst zijn vruchten afwerpt. Je kunt hiervoor van alles gebruiken. Laat bijvoorbeeld onderzoeksuitslagen, videodemonstraties, gebruikerservaringen of productspecificaties zien.<br>
<br>
Gaat het om een wat duurder product? Dan proberen mensen een rationele keuze te maken voordat zij tot aanschaf over gaan. Voorzie de lezer in dat geval daarom van veel productinformatie en goede argumenten. Is het product relatief goedkoop? Dan is de informatie van experts of de beoordelingen van gebruikers een goede optie. Ook het principe van schaarste of een aantrekkelijke actie kunnen mensen in dit geval over de streep trekken. 


<h3>Push</h3>
Nu de tekst is geschreven, is het tijd voor de call-to-action. Spoor
de lezer aan om jouw product nu te bestellen, gebruik te maken van het
tijdelijke aanbod of zich te registreren op dat exclusieve
abonnement. Schroom niet om in dit stadium de gebiedende wijs te
gebruiken om de lezer zo direct mogelijk aan te spreken.

<h3>Voorbeeld</h3>
Voor diegenen die het model van de 4 P’s graag in actie willen zien,
volgt hier een voorbeeld, gebaseerd op een product van <a href="http://www.tommyteleshopping.com/walkfit-platinum-twee-voor-een.html">Tommy Teleshopping</a>:<br>

<blockquote>Pijn in uw voeten, bekken of rug bij het lopen? <strong>(Picture)</strong> 
<br><br>
Met de WalkFit Platinum zolen is dit definitief verleden tijd!
Onze unieke voetzooltjes:<br>
<ul>
<li>verlossen u van voet- en lichaamsproblemen</li>
<li>verdelen uw gewicht optimaal èn</li>
<li>zorgen voor extra demping en schokabsorptie <strong>(Promise)</strong></li>
</ul>

Wij hebben de zooltjes onder meer dan 100 proefpersonen getest en dit
is hun ervaring <br>
(er volgt een video met testimonials...) <strong>(Proof)</strong>
<br><br>
Wilt u ook van die vervelende pijn in uw voeten en rug af?
Bestel dan vandaag nog de WalkFit Platinum zolen en ontvang uw tweede paar GRATIS!!!<br>
Bel ons direct op telefoonnummer 0800-1234, want OP=OP!
<strong>(Push)</strong>
</blockquote>

Ken jij nog meer tips voor het schrijven van overtuigende teksten?
