---
layout: post
title: "10 belangrijke lessen die jij kunt leren van clickbait"
description: "Clickbait koppen maken hun beloften zelden of nooit
waar. Toch blijf je erop klikken. Waarom doen we dat? En wat kunnen wij van
clickbait leren? In deze blogpost vind je het antwoord." 
modified: 2015-02-12 13:50:30 +0100
tags: [clickbait, koppen]
image:
  feature: 
  credit: 
  creditlink: 
comments: true
share: true
---
<figure>
<img src="/images/prooi.jpg" alt="Leeuw met prooi in zijn bek">
<figcaption>Foto: <a href="http://bit.ly/1CkujRZ">Tambako the Jaguar</a></figcaption>
</figure>
<br>
<blockquote>
<em>Deze jongen werd achter de tralies gezet. De werkelijke reden zal
je versteld doen staan.</em>
<br><br>
<em>U dacht dat fruit gezond was? 5 redenen waarom u het mis heeft!</em>
</blockquote>

Beide koppen zijn duidelijke voorbeelden van clickbait: koppen die de
aandacht van een lezer moeten trekken en hem moeten aansporen erop te
klikken.<br>
Helaas maken de artikelen achter deze koppen hun belofte zelden of nooit waar. Toch trap je er iedere keer weer in. 

Waarom is dat toch? Hoe zitten clickbait koppen in elkaar? En, belangrijker, welke lessen kun jij van clickbait leren? 

<h2>De clickbait formules</h2>
Om te weten weten waarom clickbait werkt, moeten we kijken naar de
manier waarop dit soort koppen in elkaar steken. In zijn artikel “<a href="https://messageandmuse.wordpress.com/2013/12/19/6-reasons-you-always-fall-for-click-bait-and-the-secret-formulas-publishers-wont-want-you-to-see/ ">6 reasons you always fall for clickbai</a>t”, legt John Kerswell drie veelgebruikte formules bloot. 

<h4>1. Lift mee op populaire topics</h4>
Deze eerste formule is erg populair en ziet er als volgt uit:

<figure>
<img src="/images/populaire-topics.png" alt="Clickbait formule,
gebaseerd op populaire onderwerpen">
</figure>

Binnen de formule is X een getal, Z datgene waar jij het over wilt hebben in je artikel en is Y een onderwerp dat op dit moment erg populair is. 


Lage cijfers geven de indruk dat iets simpel of eenvoudig is. Hoge
cijfers stralen authoriteit en geven verdiepende kennis aan. Om deze reden bevat de clickbait titel vaak een getal onder de 10.<br>
Y moet een onderwerp zijn dat op dit moment erg populair is en waar
iedereen het over heeft. Nieuwssites en social media zijn hiervoor
een belangrijke inspiratiebron.<br>
Vervolgens leg je een geloofwaardige relatie tussen dit onderwerp (Y) en jouw eigen onderwerp (Z). Het is natuurlijk niet de bedoeling dat de lezer argwaan krijgt!<br>
Gooi er tot slot de nodige feiten, humor en een verrassingselement in en klaar is de clickbait kop.  

<h4>2. De Nathalie Nahai methode</h4>
De <a
href="http://www.slideshare.net/nathalienahai/the-secret-psychology-behind-persuasive-content">tweede
clickbait formule</a> komt van webpsycholoog Nathalie Nahai. Zij komt met de volgende formule:

<figure>
<img src="/images/nathalienahai-formule.png" alt="Clickbait formule Nathalie Nahai">
<figcaption>Bron: <a href="http://www.thewebpsychologist.com/slideshare/unruly-slides-web-psychology-the-science-of-online-persuasion/">The Web Psychologist</a></figcaption>
</figure>

Begin met een getal en een bijvoeglijk naamwoord dat een sterke
 psychologische reactie opwekt, het zogenaamde trigger woord. Denk
 bijvoorbeeld aan woorden als “essentieel”, “gratis” of
 “moeiteloos”. Vervolgens verpak je het onderwerp waar je het over
 wilt hebben (het sleutelwoord) wederom in, in een aantrekkelijke
 bijvoeglijke verpakking en sluit je af met een belofte.


Een voorbeeld:


<blockquote> “3 bizarre ways our bespoke insurance could save your life”
</blockquote>


Kortom, Nathalie maakt hier gebruik van de eerste formule, maar laat het trending onderwerp achterwege. Ze probeert juist via beschrijvende woorden de aandacht van de lezer te trekken en hem nieuwsgierig te maken. 


<h4>3. De “Upworthy” methode</h4>
De laatste en derde formule komt van de bekende Amerikaanse site <a href="http://www.upworthy.com/">upworthy.com</a>. 
Hun regel gaat als volgt:

Peuter emoties bij de lezer los, ga nog een stapje verder en sluit de kop af met een cliffhanger. Oftewel:

<em>Outrage + uplift + mystery = clicks</em>

Het volgende fimpje kreeg de titel “Bully calls news anchor fat, news
anchor destroys him on live TV.”

<iframe width="560" height="315" src="https://www.youtube.com/embed/rUOpqd0rQSo" frameborder="0" allowfullscreen></iframe>


<h2>Waarom klikken we er steeds weer op?</h2>
Zoals je misschien is opgevallen, hebben alle clickbait koppen iets met elkaar gemeen. 
Ze gaan in op onze nieuwsgierigheid en spelen in op onze emoties, wensen of problemen. Daarnaast gaan zij in op allerlei andere onbewuste gedragingen en voorkeuren van ons brein.

<h2>10 lessen die  jij en ik van clickbait kunnen leren</h2>
Nu we weten hoe clickbait koppen werken, rijst naturlijk de vraag of wij hier lering uit kunnen trekken. Het antwoord is: JA!<br>
Wie koppen wil schrijven waar iedereen op wil klikken, kan zich het beste houden aan de volgende strategieën:<br>

<ol>
<li><em>Verras de lezer</em></li>
Trek de aandacht van de lezer. Zijn interesse in het antwoord houdt de
aandacht vast. Het brein houdt van nieuwe ervaringen, vooral als deze onverwacht zijn. 
<li><em>Stel een vraag</em></li>
Vragen maken nieuwsgierig. De beste vragen gaan over onderwerpen waarin de doelgroep zich kan inleven of die betrekking op hen hebben. Op bijvoorbeeld problemen waar zij mee zitten.<br>
<li><em>Creëer een informatiekloof</em></li>
Als we het idee hebben dat we informatie missen, dan willen we dit “gat” opvullen. Dit doen we door meer te leren over dat onderwerp. Onze nieuwsgierigheid helpt ons dat laatste zetje te geven. Maak mensen dus nieuwsgierig door een onderwerp aan te kaarten waarvan ze al wat weten, maar waarvan zij hun kennis kunnen aanvullen door het lezen van jouw artikel.<br>
<li><em>Gebruik negatieve superlatieven en ontkenningen</em></li>
Gebruik maken van de vergrotende trap verhoogt de kans dat anderen
jouw artikel willen lezen. De vergrotende trap in zijn <a
href="http://www.outbrain.com/blog/2013/07/headlines-when-the-best-brings-the-worst-and-the-worst-brings-the-best.html
">negatieve vorm</a> heeft echter nog meer effect. Mogelijke redenen hiervoor zijn dat positieve superlatieven zo vaak voorkomen dat ze minder effect hebben of dat de lezer twijfelt over de motieven van de zender. Een tweede mogelijkheid is dat negatieve superlatieven onverwacht zijn en daarom verrassender zijn. Tot slot maken ontkenningen of werkwoorden met een negatieve lading als “stop met….”, “vermijd…” en “doe geen…”, nieuwsgierig. Waarom moeten we datgene niet meer doen? Waarom werkt dat dan niet?
<li><em>Mensen zijn leergierig. Benadruk de voordelen voor de lezer.</em></li>Maak in je koppen duidelijk dat de lezer iets kan leren door jouw artikel te lezen. Dit kan een stappenplan zijn, een korte introductie op een bepaald onderwerp of een artikel met tips. 
<li><em>Maak gebruik van getallen</em></li>Lezers houden van voorspelbaarheid. Door gebruik te maken van getallen, weet de lezer waar hij aan toe is of hoeveel moeite hij moet doen om informatie in te winnen. 
<li><em>Spreek je publiek direct aan</em></li>Wie de aandacht wil
trekken, kan het beste ingaan op emoties, wensen en behoeften van de
doelgroep en de lezer direct en persoonlijk aanspreken door het
opnemen van <a
href="https://lindalaiblog.files.wordpress.com/2013/09/lai-and-farbrot-2013-what-makes-you-click-online-version.pdf">persoonlijke
voornaamwoorden (experiment 2)</a> in de kop.
<li><em>Wees duidelijk, maak je belofte waar</em></li>Clickbait koppen zijn vaag en de inhoud van de artikelen voldoen vrijwel nooit aan de verwachtingen van de lezer. 
Een kop is een belofte die je moet waarmaken. Doe je dat niet, dan
laten lezers je artikelen en website uiteindelijk links liggen. Laat
de kop dus een zo duidelijk mogelijke omschrijving zijn van de informatie die de lezer in het artikel kan verwachten.
<li><em>Speel in op de actualiteit</em></li> Hoe actueler de kop, hoe groter de kans dat de lezer meer wil weten en klikt.
<li><em>Niets is zo belangrijk als de kop</em></li> Vaak gaat de meeste aandacht uit naar de inhoud van het artikel. De kop bedenk je in enkele minuten.  De lezer bepaalt echter aan de hand van je kop of je stuk interessant genoeg is om te lezen. Steek er dus minimaal zoveel tijd in!

<br><br>
<small>Bronnen:<br>
Blog.bufferapp.com (2014). <a href="https://blog.bufferapp.com/headline-strategies-psychology">8 winning headlines strategies and the
psychology behind them</a>.<br>
Messageandmuse.wordpress.com (2013). <a href="https://messageandmuse.wordpress.com/2013/12/19/6-reasons-you-always-fall-for-click-bait-and-the-secret-formulas-publishers-wont-want-you-to-see/ ">6 reasons you always fall for
clickbait</a>.<br>
</small>
