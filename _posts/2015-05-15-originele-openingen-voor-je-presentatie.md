---
layout: post
title: "Originele openingen voor je presentatie"
description: "Je gaat een presentatie geven en hebt je verhaal al
klaar. Maar hoe begin je nou? Hier zijn 8 originele openingen waarmee je de aandacht van het publiek wel direct trekt."
modified: 2015-05-15 08:17:31 +0200
tags: [presentatie, tips]
image:
  feature: 
  credit: 
  creditlink: 
comments: true
share: true
---

Je gaat een presentatie geven en hebt je verhaal al klaar. Maar hoe
begin je nou?

<figure class="floatright"><img
src="/images/spreker-met-microfoons.jpg" alt="Spreker met een
heleboel microfoons"></a>
<figcaption><a href="http://bit.ly/1cCLsAG">Audio Luci Store</a>
</figcaption>
</figure>

Tijdens mijn opleiding kreeg ik te horen dat ik moest beginnen met het vertellen waar ik mijn praatje over ging houden. Niet echt een goede binnenkomer waarmee je de aandacht van je publiek trekt en hen nieuwsgierig maakt. 

Gelukkig kan het ook anders. Hier zijn 8 sterke openingen waarmee je
de aandacht van het publiek wèl direct trekt:
<br>

<h2>Speel in op de actualiteit</h2>
Kijk eens in de krant of op het internet of je een nieuwsbericht kunt vinden dat aansluit op je onderwerp. Gebruik dit nieuwsbericht vervolgens als kapstok voor je verhaal. 
Afhankelijk van wat je bij het publiek wilt bereiken, kun je kiezen voor een negatief of positief bericht. 


<h2>Vertel een anekdote</h2> 
Een <a href="http://nl.wikipedia.org/wiki/Anekdote">anekdote</a> is een
kort verhaal met een humoristische of verrassende kern. Je kunt ze
overal vinden: bij vrienden en familie, op het werk, in de krant of in
het café. Ben je een ervaren verteller, dan kun je deze verhalen prima
gebruiken om je presentatie te beginnen. Ben je nou niet zo ervaren,
dan kun je beter een
 <a href="http://www.gingerpublicspeaking.com/storytelling-public-speaking">persoonlijke anekdote</a> vertellen. Op die manier breng je het juiste gevoel op het publiek over en kunnen zij zich goed in jouw verhaal inleven. 

<h2>Lees een verhaaltje voor</h2>
Naast anekdotes kun je ook een boekje of boekfragment voorlezen dat past bij het onderwerp van je presentatie. Denk hierbij vooral eens aan een kinderboek. Kinderboeken behandelen niet alleen uiteenlopende onderwerpen, maar zijn ook nog eens kort en to-the-point. 

<h2>Doe een quiz</h2>
Een originele opening is het houden van een <a href="http://www.presentatiekracht.nl/presentatie-inleiding-introductie/">quiz</a>. Laat het publiek staan en stel vervolgens vragen over het onderwerp waar je het over gaat hebben. Hebben mensen het antwoord op de vraag fout, dan moeten zij gaan zitten. 

<h2>Maak kennis met elkaar</h2>
Een opening die vergelijkbaar is met de quiz is het <a href="http://www.presentatieblog.nl/vijf-verrassende-openingen-voor-je-bijeenkomst/">kennis maken met elkaar</a>. Geef een aantal stellingen en laat mensen staan als deze op hen van toepassing zijn. Begin met wat algemene stellingen en eindig met stellingen die te maken hebben met je onderwerp. 
Het leuke van deze opening is dat je ook door kunt vragen bij mensen die zijn opgestaan. Op die manier breng je direct de interactie met het publiek tot stand.

<h2>Doe iets onverwachts</h2>
De mensen in het publiek verwachten dat je meteen begint met
praten. Door een <a
href="http://www.commercielecommunicatie.nl/persoonlijkecommunicatie/opvallende-opening-van-je-presentatie/">geluidsfragment
te laten horen of een filmpje te laten zien</a>, creëer je een verrassingseffect. Zo heb je de aandacht van het publiek direct te pakken. 

<h2>Maak een grapje</h2>
Wie het aandurft, kan beginnen met een grap. Zorg er wel voor dat het publiek de grap begrijpt en vermijd grappen over onderwerpen als religie, politiek en het vrouwelijke geslacht. 

<h2>Laat een cartoon zien</h2>
Ben je niet zo’n grappenmaker, dan kun je een cartoon laten zien over
je onderwerp.

<br><br>
Welke originele openingen gebruik jij om je presentatie in te leiden?
