---
layout: post
title: "Welk social media platform past bij jouw bedrijf? (deel 1)"
description: "Het grote aanbod van social media platformen maakt het
lastig om een keuze te maken. Bovendien hebben ze allemaal hun eigen
functie en cultuur. Dus waarin onderscheiden deze platformen
zich van elkaar?"
modified: 2014-11-12 10:53:54 +0100
tags: [social media]
image:
  feature: 
  credit: 
  creditlink: 
comments: true
share: true
---
<figure>
<img src="/images/social-media-apps.jpg" alt="Smartphone met social
media apps">
<figcaption>Foto: <a href="http://bit.ly/1pQby9w">Jason Howie</a>
</figcaption>
</figure>

Anno 2014 zijn er een heleboel social media platformen waar je als bedrijf uit kunt kiezen. Bovendien heeft elk platform zijn eigen functie en cultuur. Het is daarom niet verwonderlijk dat veel bedrijven zich afvragen op welk platform zij nou actief moeten zijn. 

<h3>Bereid je voor</h3>
Voordat je je gaat aanmelden op een social media platform, is het verstandig om goed na te denken over de volgende punten:

_Doelgroep_<br> 
Kijk eerst naar je doelgroep. Wie wil je bereiken en waar is jouw
doelgroep actief? Het feit dat een platform veel leden heeft, wil niet
zeggen dat deze leden ook actief zijn. Tot slot moet je jezelf verplaatsen in wat jouw doelgroep wil. Wat is hun interesse? Wat houdt jouw doelgroep bezig? 

_Boodschap_<br>
Ook de boodschap verdient aandacht. Niet alleen moet deze aansluiten op de doelstellingen van jouw bedrijf, maar ook op de interesse van de doelgroep. Daarnaast moet het ook passen bij het platform zelf: ieder platform heeft namelijk zijn eigen functie en cultuur.
 
_Timing_<br>
Tot slot is timing erg belangrijk. Hiermee bedoel ik dat je moet weten wat het meest geschikte tijdstip voor jouw content is.  Dit hangt samen met het moment waarop jouw doelgroep het meest actief is en kan per platform nogal verschillen.

<h2>Social media platformen en hun kenmerken</h2>

<h3>Facebook</h3>
<figure class="floatright">
<img src="/images/facebook-logo.jpg" alt="Het logo van Facebook">
<figcaption>Foto: <a href="http://bit.ly/1v2AgVf">Marco Paköeningrat</a>
</figcaption>
</figure>

_Beschrijving_<br>
Facebook is het grootste sociale netwerk op dit moment. Goed dus als
je een grote online gemeenschap wilt opbouwen of veel mensen wilt
bereiken. Zowel B2B organisaties als B2C bedrijven kunnen hier
terecht. Veel mensen zijn ooit op Facebook gegaan om in contact te blijven met
familie en vrienden. Facebook faciliteert interactie dan ook op
verschillende manieren. Zo kun je content van anderen “liken” of
“delen”, maar je kunt er ook commentaar op geven. Daarnaast kun je status updates geven, aansluiten bij groepen en video’s of foto’s delen.<br>
Facebook is geschikt voor meerdere soorten content. Als bedrijf kun je
fans bijvoorbeeld op de hoogte houden van relevante ontwikkelingen,
nieuws of aanbiedingen. Bovendien kun je evenementen aankondigen,
doelgerichte advertenties plaatsen en wedstrijden houden.<br>
Tevens is Facebook een netwerk dat geschikt is voor het genereren
van leads. Verwerk bijvoorbeeld links in je bijschriften, plaats call-to-actions
in foto’s of maak gebruik van doelgerichte advertenties.<br>
Wil je als
bedrijf op Facebook, dan kun je het beste om een zakelijk profiel aanmaken.
Daarnaast moet je rekening houden met het feit dat groepen beperkte
mogelijkheden hebben als het gaat om marketing activiteiten. Hou met
je activiteiten ook zeker rekening met het informele karakter van het netwerk. Laat zien wie er achter de schermen werken. Laat de menselijke kant van jouw bedrijf zien. Dus geen foto’s van werkende medewerkers, maar medewerkers die bijvoorbeeld geld inzamelen voor een goed doel. 

_De voordelen_<br>
<ul>
<li>Als je goede en relevante content plaatst, verspreidt deze zich snel.</li>
<li>Daarnaast kun je direct met je klanten in contact treden. Positieve reacties zijn hierbij natuurlijk goed voor je imago. Los dus bijvoorbeeld hun klachten op of beantwoord hun vragen. Maak er echter geen lange discussies van, want dat werkt in je nadeel!</li>
</ul>

_De nadelen_<br>
<ul>
<li>Facebook is een groot platform, waardoor je je best moet doen om je boodschap over te brengen. Bedenk dat fans niet altijd klanten zijn. Iemand kan fan zijn en content “liken” zonder klant te zijn.</li>
<li>Daarnaast kan iedereen berichten bij jouw profiel zetten. Je moet dit steeds controleren op waarheid en juistheid.</li>
<li>De algoritmen van Facebook zijn zo ingericht dat jouw posts niet naar al jouw volgers gaan.</li>
</ul>

_Demografische kenmerken_<br>
In Nederland zit 94% van de 15-19 jarigen op Facebook, gevolgd door 20-39 jarigen (87%) en 40-64 jarigen (63%). Daarnaast zit 44% van de 65-79 jarigen en 28% van de 80-plussers op het netwerk. 

_Beste tijd om te posten_<br>
Van 06:00 - 08:00 ‘s morgens en 14:00 - 17:00 ‘s middags.


<h3>Twitter</h3>
<figure>
<img src="/images/twitter-logo.jpg" alt="Het logo van Twitter op
eieren in een nestje">
<figcaption>Foto: <a href="http://bit.ly/10Yrsmo">Garrett Heath</a>
</figcaption>
</figure>

_Beschrijving_<br>
Twitter is een vluchtig medium waarbij korte berichten (tweets) zich in een hoog tempo op jouw tijdlijn opvolgen. Twitter is vooral geschikt voor bedrijven die regelmatig iets te zeggen hebben en die graag in contact treden met klanten.<br> 
Het platform leent zich goed voor het delen en op de hoogte te blijven
van case studies, nieuws, updates en trends op jouw vakgebied.<br>
Daarnaast kun je klanten vragen om hun mening en antwoord geven op hun vragen of hen helpen met problemen of klachten.<br>
Verder is het belangrijk om te weten dat volgers vaak bestaan uit bestaande klanten die op de hoogte willen blijven van nieuwe ontwikkelingen, kortingen en exclusieve aanbiedingen.<br> 
Naast het ontwikkelen van merkentrouw is Twitter ook geschikt voor het genereren van leads door bijvoorbeeld het inzetten van Lead Generation Cards, het toevoegen van links bij je tweets en het versturen van directe tweets (mentions).

_Demografische kenmerken_<br>
In Nederland zit 50% van de 15-19 jarigen op Twitter, gevolgd door 20-39 jarigen (37%) en 40-64 jarigen (24%). Daarnaast zit 8% van de 65-79 jarigen en 4% van de 80-plussers op het netwerk. 

_Beste tijd om te tweeten_<br>
In het weekeinde en op werkdagen van 13:00 - 15:00. Door gebruik te
maken van applicaties als <a href="https://hootsuite.com/">Hootsuite</a> is het ook mogelijk om berichten
van tevoren in te plannen.

<h3>Google+</h3>
<figure class="floatright">
<img src="/images/googleplus-logo.png" alt="Het logo van Google Plus">
<figcaption>Foto: <a href="http://bit.ly/1xsj0Hr">Bruce Clay, Inc</a>
</figcaption>
</figure>

_Beschrijving_<br>
Google+ is geschikt voor vele soorten content en kent net als andere sociale netwerken vele mogelijkheden voor het laten opvallen van jouw merk en het genereren van leads.<br>
Zet bijvoorbeeld een poll uit of plaats en deel berichten, blogposts,
foto’s en video’s met anderen.<br>
Ook kun je evenementen aankondigen
die direct in de agenda van deelnemers terecht komen.<br>
Daarnaast is het mogelijk om “Communities” te volgen rondom een
bepaald thema.<br>
En wil je jouw content goed vindbaar maken voor anderen? Maak dan gebruik van hastags.<br> 
Een uniek kenmerk van Google+ zijn de “Circles”. Dit zijn kringen die je zelf kunt aanmaken. Je kunt zelf bepalen wie je in welke kring wilt zetten. Circles bieden daarom volop mogelijkheden voor doelgerichte marketing acties. Zo kun je bijvoorbeeld voor elke doelgroep een aparte kring maken.<br> 
Ook Google Hangouts is interessant voor bedrijven. Ga bijvoorbeeld in gesprek met volgers, andere organisaties of biedt een webinar aan.<br>
Net als in Facebook kun je een post “liken” door op “+1” te klikken of commentaar geven op content van anderen. Ook is het net als bij Facebook mogelijk om personen in foto’s te taggen. Let op: de betreffende personen krijgen hier wel een melding van!<br>
Een groot bijkomend voordeel van Google+ is dat het platform indirect kan zorgen voor een hogere plaats in Google Search. Vinden veel mensen jouw content goed en klikken zij massaal op “+1”, dan zal Google jou als autoriteit gaan zien. Ook het gebruik van de juiste zoekwoorden speelt hierbij een rol. 

_Demografische kenmerken_<br>
In Nederland zit 29% van de 15-19 jarigen op Facebook, gevolgd door 20-39 jarigen (26%) en 40-64 jarigen (23%). Daarnaast zit 25% van de 65-79 jarigen en 80-plussers op het netwerk.

_Beste tijd om te posten_<br>
Van 09:00 - 11:00 ‘s morgens.

<h3>Linkedin</h3>
<figure class="floatright">
<img src="/images/linkedin-logo.jpg" alt="Het logo van Linkedin op een
pen">
<figcaption>Foto: <a href="http://bit.ly/1xLGOFv">Sheila Scarborugh</a>
</figcaption>
</figure>

_Beschrijving_<br>
Linkedin is een professioneel sociaal netwerk dat zich vooral richt op de zakelijke markt. Leden zitten op dit platform om informatie te vinden over bedrijven, onderzoek te doen naar potentiële werknemers of collega’s, om vacatures te zoeken en om te netwerken.<br>
Zoals met alle netwerken is het ook mogelijk om leads te genereren via Linkedin.<br> 
Op het platform kun je bijvoorbeeld interessante artikelen en berichten plaatsen en delen met jouw netwerk.<br> 
Ook kun je advies geven, vragen stellen of vragen van anderen beantwoorden. Hiermee kun je iedereen laten zien dat jij een expert op jouw vakgebied bent.<br> 
Daarnaast kun je Twitter met Linkedin verbinden, waardoor alle tweets in jouw status update komen.<br> 
Bovendien kun je lid worden van groepen en zo toekomstige medewerkers en zakenpartners benaderen. Natuurlijk kun je hiervoor ook gebruik maken van jouw eigen netwerk en van de geavanceerde zoekopties van Linkedin.<br> 
Een andere mogelijkheid is om zelf een groep op te richten en daar relevante discussies te starten.<br> 
Tot slot kun je vacatures en doelgerichte advertenties plaatsen.

_Demografische kenmerken_<br>
In Nederland zit 66% van de mannen op Linkedin. Het gemiddelde lid is 35-54 jaar. 

_Beste tijd om content te plaatsen_<br>
Van 7:00 - 8:30 ‘s morgens en van 17:00-18:00 ‘s avonds.

<br><br>
Welk social media-platform gebruik jij?

<br><br>

<small>Bronnen:<br>
Marketingoost.nl en Newcom Research & Consultancy (2014). <a
href="https://www.marketingoost.nl/nl/publicaties/nationale-social-media-onderzoek-2014/">Nationaal
social media onderzoek 2014</a>.<br>
Twittermania.com (2014). <a href="http://twittermania.nl/2014/03/elk-socialmedia-platform-heeft-een-eigen-beste-tijd-om-te-posten-infographic/">Elk socialmediaplatform heeft een
"beste tijd" om te posten</a>.<br>
Getspokal.com (2014). <a
href="http://www.getspokal.com/which-social-media-platform-is-right-for-your-business/">
Which social media platform is right for your business?</a><br>
Blog.wishpond.com (2014). <a href="http://blog.wishpond.com/post/72672192941/social-media-marketing-which-platform-is-right-for">Social media marketing: which platform is
right for your business</a>.<br>
Thenextweb.com (2014). <a
href="http://thenextweb.com/socialmedia/2014/03/05/social-media-platform-best-business/">Which
social media platform is best for your business?</a><br>
Entrepreneur.com (2013). <a
href="http://www.entrepreneur.com/article/230020">How to choose the
best social media platform for your business</a>.<br>
</small>

