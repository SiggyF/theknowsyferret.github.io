---
layout: post
title: "3 handige online tools die de laadtijd van je website meten"
description: "Langzaam ladende websites duiden op een slecht design en
houden bezoekers op een afstand. Hier zijn drie online tools die bepalen of
jouw website snel genoeg is."
modified: 2015-04-16 11:33:59 +0200
tags: [user experience, usability]
image:
  feature: 
  credit: 
  creditlink: 
comments: true
share: true
---

<figure>
<img src="/images/snelheid.jpg" alt="Een snelle website is een must">
<figcaption>Foto: <a href="http://bit.ly/1b5Jg4G">Matteo Paciotti</a></figcaption>
</figure>

Een snelle website is een must. Zo bepaalt de laadtijd niet alleen je
positie in <a href="http://theknowsyferret.github.io/10-goede-redenen-waarom-google-jou-negeert/">Google</a>, maar zorgt het ook voor een fijne
gebruikerservaring van bezoekers, potentiële kopers en mobiele
gebruikers.

Maar hoe kom je erachter of jouw website snel genoeg is? Hier zijn drie handige, online tools.

<h2>1. Pagespeed Insights (Google)</h2>
<a
href="https://developers.google.com/speed/pagespeed/insights/">Pagespeed
Insights</a> voert een snelheidsanalyse uit voor zowel de
desktop versie als de mobiele versie van je website. Daarnaast checkt de
analyse de gebruikerservaring van de mobiele versie.

De snelheidsscore van je website wordt weergegeven in
percentages. Hoe hoger dit percentage, hoe beter je website scoort.

Verder geeft de tool een lijst met verbeterpunten aan, waarbij een
onderscheid gemaakt is tussen punten die je **moet** corrigeren versus
punten die je moet **overwegen** te corrigeren. Als je hier op
klikt, vind je concrete suggesties voor de wijze waarop je deze punten kunt
verbeteren.

<figure>
<img src="/images/pagespeedinsights.png" alt="De laadtijd score van The Knowsy Ferret in
Pagespeed">
<figcaption>De snelsheidsscore van The Knowsy
Ferret - Pagespeed Insights</a></figcaption>
</figure>

Zo zie ik dat The Knowsy Ferret wat blokkerende Javascript en CSS
bronnen heeft. Tevens krijg ik het advies om 
mijn logo te optimaliseren en om in bepaalde gevallen gebruik te maken
van browsercaching.

Het handige van dit systeem vind ik het gebruik van "stoplicht" kleuren en de
ordening van verbeterpunten van ernstig naar goed. Daarnaast
vind ik de minimalistische weergave erg fijn. 


<h2>2. GTmetrix</h2>
<a href="http://gtmetrix.com/">GMetrix</a> combineert de
snelheidsregels die ten grondslag liggen aan Pagespeed Insights en Yahoo's <a
href="http://yslow.org/">YSlow</a>. Zodoende test het programma je
website op maar liefst meer dan 50
punten die de laadtijd van je website beïnvloeden.<br><br>

<figure>
<img src="/images/gtmetrix-snelheidsscore.png" alt="Overzicht met de
snelheidsscore en de score op individuele regels">
<figcaption>De snelheidsscores voor
The Knowsy Ferret - GTmetrix</figcaption>
</figure>
<br>
Net als Pagespeed Insights geeft deze tool je snelheidsscore weer in
percentages. Daarnaast gebruikt het de Amerikaanse lettermethode.
Door het gebruik van kleuren (groen, oranje en rood) zie je direct
welke punten je aandacht vragen.
Voor wie meer wil weten over een verbeterpunt kan daar op klikken en
krijgt dan 
meer informatie.
<br><br>
Naast een snelheidsscore geeft GTmetrix grafische afbeeldingen van de pagina
laadtijden, de paginagrootte en het aantal http-verzoeken en de
paginasnelheid met Yslow scores.

<figure>
<img src="/images/gtmetrix-history.png" alt="Grafische afbeeldingen van
de snelheidsanalyse">
<figcaption>Grafische afbeeldingen van de snelheidsanalyse voor
The Knowsy Ferret</figcaption>
</figure>
<br>
Handig van deze site is dat je een PDF-bestand van de analyse
kunt downloaden. Ook kun je de gegevens die in de grafische
afbeeldingen zijn gebruikt, downloaden in CSV formaat.
Daarnaast vind ik het goed om te zien dat de analyse niet alleen een
totaalscore geeft, maar iedere regel apart beoordeelt.


<h2>3. Pingdom Website Speed Test</h2>
<a href="http://tools.pingdom.com/fpt/">Pingdom</a> werkt in feite hetzelfde als de vorige tools. Je vult de URL
van de website in en klikt op "Test now" om de analyse te starten. Het
verschil met de andere tools is dat je met Pingdom ook kunt aangeven
vanaf welke locatie je wilt testen. Zo kun je 
kiezen tussen Amsterdam, Dallas, Melbourne, New York, San Jose of
Stockholm.


Wat de prestatiemeting betreft zie ik bij mijn test 8 verschillende
aanbevelingen staan, die een score krijgen op een schaal van 1
tot 100. Ook zie ik dat Pingdom net als de andere tools met een
handig kleurensysteem werkt, zodat je de knelpunten in 1 oogopslag
ziet staan.<br>
De punten die verbeterd moeten worden, staan bovenaan. Wil je meer weten
over deze punten en op welke bronnen zij betrekking hebben, dan klik
je ze even aan.

<figure>
<img src="/images/pingdom-performancegrade.png" alt="De laadtijd van
van The Knowsy Ferret volgens Pingdom">
<figcaption>De snelheidsscore
van The Knowsy Ferret - Pingdom</figcaption>
</figure>

Onder de tab "Page Analysis" vind je informatie over laadtijden voor
verschillende situaties (wachten, zenden, verbinding maken, ontvangen,
DNS), contenttypen (Script, CSS, afbeeldingen, HTML) en per
domein. Daarnaast staat er informatie over de grootte van de
contenttypes en domeinen. Tot slot is er nog een analyse te zien van
http-verzoeken per contenttype en domein.

<figure>
<img src="/images/pingdom-pageanalysis.png" alt="De pagina alalyse per
contenttype, domein, .">
<figcaption>Een gedeeltelijke weergave van de "Page Analysis" per domein, situatie en contenttype</figcaption>
</figure>

Kijk je onder het tabje "History", dan vind je
informatie terug over de laadtijd van pagina's, de
paginagrootte en het aantal http-verzoeken en de
snelheidsscore.


<h2>Conclusie</h2>
Een langzaam ladende laadtijd duidt niet alleen op een slecht design,
maar kan je ook je bezoekers kosten. Het is daarom belangrijk om
regelmatig je website te checken, in ieder geval om de 4 à 6 maanden.
Voeg je echter dingen aan je website toe die een behoorlijke impact op
je laadtijd kunnen hebben, bijvoorbeeld plugins, dan is het raadzaam
om eerder te checken.

Alle besproken tools zijn in staat om de laadtijd te
checken. Bovendien zijn ze gratis, makkelijk in gebruik en geven ze je direct aan waar de
knelpunten zitten!

<br>
Ken jij nog meer handige tools?! 
